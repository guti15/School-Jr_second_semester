 &T;at witen alle &t;at ever been  &t;at &t;is Chartre heren and seen &t;at I &t;e kinge Adelstan  Has yaten and given to seint John Of Beuerlik &t;at sai I &t;ow Tol and Theam &t;at wit ye now  Sok and Sak ouer al &t;at land. 
 &T;at es giuen in to his hand  On euer ilk kinges dai. 
 Be it all free &t;an and ay. 
 Be it almousend  be all fre  Wit ilk man and eek wit me. 
 &T;at wil i be him &t;at me scop  Bot til an Ercebiscop. 
 And til &t;e seuen minstre Prestes &t;at serues God &t;ar saint John restes &t;at give i God and saint John Her befor you euerilkan All my hest corn iueldeel  To uphald his ministre weel  &t;a four Threue be heuen kinge  Of ilka plowgh of Estriding. 
 If it swa betid or swa gaas  &t;at ani man her again taas  Be he baron  be he erle  Clark  Prest Person or Cherel  Na be he na &t;at ilk Gome  I will forso&t;e &t;at he come  &t;at wit ye weel or and or  Til saint John mynstre dor. 
 And &t;ar i will swo Crist me red  &t;at he bet his misded  Or he be cursed son on on. 
 Wit al &t;at seruis saint John  Yif hit swa betid and swa es  &t;at &t;e man in mansing es  I sai yow ouer fourti daghes. 
 Swilk &t;an be sain John laghes  &t;at &t;e Chapitel of Beuerlik Til &t;e Schirref of Euerwik  Send &t;air writ son on an  &t;at &t;is mansedman betan. 
 &T;e Schirref &t;an say i &t;e Wit outen ani writ oue me  Sal nimen him swo Crist me red And in to my prison lede. 
 And hald him &t;at is mi wilt Til he bet his misgilt. 
 If men reises newe Laghes  In ani o&t;er kinges daghes  Be &t;ay fromed be &t;ai yemed  Wit &t;ham of &t;e Minstre demed  &t;e mercy of &t;e misded Gif i saint John  swo Crist me red. 
 Yif man be cald of limes or lif  Or men chalenges land in strif  Wit my bodlaik wit writ of right. 
 Y wil saint John haue &t;e might  &t;at man &t;ar for noght fight in feeld  Now &t;er wit staf no wit sheeld. 
 Bot Twelue men wil I &t;at it telle  Swo sal it be swo heer ibelle. 
 And he &t;at him swo wer ne may. 
 Ouercomen be he euer and ay  Als he in feld war ouercomen  &t;e Crauantise of him be nomen. 
 &T;at &t;at i God and saint John  Her befor iow euer ilkon  yif man be founden slan  dronkend  Sterued on sain Johan rike  His aghen men withouten swike  His aghen bailiffs make &t;e sight. 
 Nan o&t;er Coroner haue &t;e might. 
 Swa mikel fredom giue i ye  Swa hert may think or eghe see. 
 &T;at haue I thought and forbiseen I will &t;at &t;ar euer been  Samening and mynstre lif  Last follik wit outen strif. 
 God help alle &t;as ilk men &t;at helpes to &t;e thowen  Amen. 
