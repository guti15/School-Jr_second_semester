 On drihtnes naman &ae;lmihtiges Godes. 
 Ic &AE;&d;elred mid Godes gyfe Angel&d;eode cyning  and wealdend eac o&d;ra iglanda &d;e her abutan licga&d;  cy&d;e Engliscum cristenum mannum hu se arwyr&d;a arcebisceop &AE;lfric of his bisceoplican wisdome and gymenne me on Godes bebodum oft abysgud h&ae;f&d;. 
 Ic eac &d;urh Godes gyfe mine &t;earfe of &d;&ae;re godcundan lare and bodunge geornlice understandan wylle  and ic &d;isne &d;eodscype undergyte &d;urh manna yfelnysse and unrihtwisnysse eall to wide fordonne  and forhergudne. 
 Eac betwux minum andgyte ic geseo and so&t;lice understande &d;&ae;t &t;es &d;eodscype &d;urh preosta gymeleste wide on &d;isum earde &t;urh ungehealdsumnysse awyrd is  and ic Godes &d;eowdom aledne and acoledne &d;earle behreowsige. 
 S&ae;de ic minum witun &d;e me for Gode and for worulde r&ae;da&d; &t;&ae;s him God andgyt syl&d; mines modes hohfulnysse. 
 Cw&ae;don hi &d;a &d;&ae;t hit &d;urh Godes fultum betere w&ae;re &d;&ae;t ic &d;a preostas of Cristes cyrcean for hiora openan leahtran and gyltan geutode  and Cristes cyrcean mid munechades mannum gesette &t;e for me and minne leodscype &d;&ae;rinne woldon rihtlice gebiddon and God gladian. 
 Ic &d;a swa dyde  on Cristes cyrcean munecas gesette of &d;&ae;re bysne &d;e sanctus Augustinus hider tobrohte. 
 &D;&ae;t w&ae;s &d;&ae;t he on Cristes cyrcean be sanctus Gregorius h&ae;se and &d;&ae;s m&ae;ran cinges ge&d;eahte and fultume &ae;&d;elbryhtes  &d;a haligan munecas &d;&ae;rinne gesette &d;e he hider on eard mid him brohte. 
 And &d;a munecas sy&d;&d;an &t;urh hira haligan drohtnunga to biscopan gewurdan &d;&ae;re cyrcean landspede. 
 And &d;&ae;ra muneca &d;e &d;&ae;r niwon inne gelogode synd ecelice on &d;isum sunderfreolse ic gestrangige. 
 And &d;ara tuna her on naman awrite &t;e of ealdum dagum and fram me Angelcinge  and eac of o&d;rum geleaffullum mannum hiderto  to &d;&ae;re halgan stowe gesealde syndon. 
 &AE;rest is  Eastrige &t;&ae;t land into Cristes cyrcean for minre sawle  ge on lande  ge on s&ae;strande ecelice ic sylle. 
 &D;onne is Ioccham  Bosingtun  Edesham and Apeldra  Lytle Berewic  Swyrdhlincas  Preostatun  Grauanea  Wyllan  Ceart  Fernleah. 
 On Su&d;sexan  P&ae;ccingas. 
 On WestCent  Meapham  Culingas. 
 On Su&d;rian wi&d; Lundenne  Wealawyr&d; eftsona begeondan T&ae;mese. 
 Hrisebyrgan be Cilternes efese to Cristes cyrceantun rihte togelicgende. 
 On Eastsexum  L&ae;lling. 
 On Eastenglum  H&ae;dleh. 
 And &d;&ae;r fulgehende Illaleh. 
 On Tenet lande sum d&ae;l landes. 
 Si &ae;fre &d;is forespecen mynster fram eallum eor&d;licum &t;eowdome freoh  and mid eallum &d;am tunum &d;e him to gelicga&d;  &t;&ae;t is on feldum and on l&ae;sewum  and on m&ae;dum  and on wudubearwum  and on sealtum merscum  and on fiscno&d;um  and on huntno&d;um  and on fugelno&d;um. 
 Butan &t;ysum &t;rim &d;ingum  &t;&ae;t is  fyrdf&ae;relde  and brigcgewurce  and burhbote. 
 Gyf hwylc welwillendra manna &d;ysne minne sunderfreols mid godum &d;ingum geeacnian wylle  gem&ae;nifylde God &ae;lmihtig his wununge on heofonlicum setlum mid eallum halgum. 
 Gyf &d;onne hwylc yfel man of deofle on&ae;led sy &d;&ae;t he &d;isne minne sunderfreols gewanige o&d;&d;e gelytlige  sy he Iudas gefera Cristes bel&ae;wendes  and sy he toren of hellehundes to&d;um on &d;am egeslicum hellewitum  mid eallum deoflum butan &ae;lcum ende  butan he hit &ae;r his ended&ae;ge rihtlice gebete  &t;&ae;t he wi&d; his drihten manfullice agylte. 
 &D;onne hit so&d;lice betere is  &d;&ae;t man wi&d; synne warnige &d;onne hi man geswincfullice bete. 
 Ic bidde and halsige ealle geleaffulle mine &ae;ftergengan ciningas  and bisceopas  and ealdormen  and &t;eode wealdendras  &d;&ae;t ge ne syn Cristes cyrcean reafgendras  ac &t;&ae;t ge syn geornfulle beweriendras Cristes agenre landare  and &d;ara muneca &d;e &d;&ae;r Gode &t;eowian  &d;&ae;t ge on ecere reste singal lif  and myrh&d;e habban motan mid eallum his halgum  &ae;fre butan ende  Amen. 
 Ic &ae;&d;elred Engla cining &t;ysne Cristes cyrcean sunderfreols on Cristes streng&d;e getrymme. 
 Ic &ae;lfric Cristes cyrcean arcebisceop &t;&ae;s godan cinges freols mid rode tacne &ae;fre gestrangie. 
 Ic Wulfstan Lundeniscra manna bisceop mines hlafordes dugo&d;gife &ae;fre ge&d;w&ae;rige. 
 Ic &ae;lfheah Wincestriscera manna bisceop &t;ises fores&ae;dan cinges bocunge be minre streng&d;e gef&ae;stnige. 
 Ic Ordbyrht bisceop &t;&ae;t ylce mid Godes bletsunge dyde. 
 Ic &ae;&t;elric bisceop &d;&ae;t ilce dyde. 
 Ic A&d;ulf bisceop &d;&ae;t ylce dyde. 
 Ic Godwine bisceop eal &d;&ae;t ylce dyde. 
 Ic Lyfing bisceop mines hlafordes willan and godnysse ecelice getrymme. 
 Ic Wulfric abbod so&d; gewitnys. 
 Ic &ae;lfward abbod ealswa. 
 Ic Wulfgar abbod. 
 Ic &ae;lfsige abbod. 
 Ic Leofric abbod. 
 Ic Wighard abbod. 
 Ic &ae;lfric ealdorman. 
 Ic &ae;lfhelm ealdorman. 
 Ic Leofwine ealdorman. 
 Ic Leofsige ealdorman. 
 Ic &ae;&d;elm&ae;r mines hlafordes disc&t;en gewitnys. 
 Ic Ordulf ealswa trywe gewitnys. 
 Ic Eadric trywe gewitnys. 
 Ic Byrhtric cinges &d;egen gewitnys. 
 Ic &ae;&t;elric ealda trywe gewitnys. 
 Ic Leofric hr&ae;gel&d;en trywe gewitnys. 
 Ic Siward cinges &t;egen &ae;t r&ae;de and &ae;t runan &d;isre spr&ae;ce trywe gewitnys. 
 Ic Sigered Siwardes bro&d;or trywe gewitnys. 
 Ic Wulfstan ealda gewitnys. 
 Ic Wulfstan geonga gewitnys. 
 Ic Lyfing so&d; gewitnys. 
 Ic Leofstan gewitnys. 
