 BE &D;AM GEBRO&D;RUM &D;E FEOR FRAM CYRICEAN WYRCA&D;. 
 &T;a gebro&d;ra  &t;e feorr beo&d; on geswince and hig ne magon for &d;am fyrlene on gedafenlicum tidum heora cyrcan and heora tidsangas gesecan  gif se abbod &t;&ae;t ongyt  &t;&ae;t hit swa is  gefyllan hig heora tida &t;&ae;rrihte &t;&ae;r hig wyrcan  and mid godcundan ege heora cneowa eadmodlice gebigan. 
 Don handswagelice &t;a  &d;e on fare synd  and hig na forgiman &t;a gesettan tida  ac &ae;lcne tidsang gefyllan  swa hig betst magon; &t;a gewunelican w&ae;ge heora &d;eowdomes ne for weorces bysgum  ne for f&ae;reldes hig nateshwon forgimeleasion. 
 BE &T;AM GEBRO&D;RUM &T;E ON FARE SYND. 
 &T;a gebro&d;ra  &t;e for hwylcere neode utfara&d; and hig &t;am ylcan d&ae;ge to mynstre cuman magon  ne gedyrstl&ae;can hig  &t;&ae;t hig awar ut of mynstre etan  &t;eah hig hwa bidde  butan heora abbodes leafe. 
 Gif hit hwa &d;onne de&d; butan his leafe  beo on amansumunge. 
 BE MYNSTRES GEBEDHUSE. 
 Gebedhus sig to &d;am anum  &t;e hit gecweden is  &t;&ae;t is  &t;&ae;t &t;&ae;r nan &d;ing elles geworht sig o&d;&d;e gefadod  butan &d;am anum weorce  &t;e to Gode belimp&d;  &t;&ae;t syndon halige gebedu. 
 &AE;t &ae;lces tidsanges ende gan hig ut ealle mid &t;&ae;re m&ae;stan swigan and sig God a gewur&d;od &t;&ae;t se bro&d;or  &d;e hine synderlice gebiddan wyle to Gode  &t;&ae;t he ne beo gehremmed o&d;&d;e gelett &t;urh &ae;niges o&d;res onhrope. 
 Gif hwylc heora eft onsundron hine diglice gebiddan wyle  he inga mid stilnysse and hine gebidde  na mid hluddre stefne  ac mid teara wope and mid his heortan abryrdnysse. 
 Eornostlice se  &d;e &t;yllice weorc &t;&ae;rinne wyrcan nelle  ne ge&t;afige man him  &t;&ae;t he &d;&ae;rinne &ae;nige wununge h&ae;bbe &ae;fter &d;&ae;s tidsanges geendunge  &t;el&ae;s &d;e &t;a gehremmede beon  &t;e &d;a gebedu lufia&d;. 
 BE CUMENA ANDFENGE. 
 Ealle cuman  &t;e to mynstre cuma&d;  underfo man hig  swylce hit Crist sylf sig  for&d;am &t;e he sylf cw&ae;&d; on &t;am halgan godspelle: Ic w&ae;s cuma and ge me underfengon; beo eallum cuman &t;&ae;slic and gedafenlic wur&d;mynt gegearwod  swa &d;eah swi&d;ost &t;am rihtgelyfedum urum gehadum and &t;am forwracnedum el&t;eodigum. 
 For&d;ig eornostlice  sona swa se cuma gecydd sig  gange se ealdor him togeanes  o&d;&t;e &t;a gebro&d;ra  mid eallre &t;enunge &d;&ae;re so&t;an lufe  and hig &ae;rest hig samod gebiddan and swa beon on so&d;re sibbe geferl&ae;hte. 
 Ne beode him mann sibbecoss  &ae;r&d;am &t;e hig to Gode gebiddan and bletsunge underfon  for mislicum deofles costnungum. 
 On &t;&ae;re gem&ae;nnan gretinge beo &t;&ae;r eall eadmodnyss &ae;teowed eallum cuman  &t;e to mynstre cuma&d;  o&d;&d;e fram mynstre fara&d;: abugan him to eadmodlice mid &t;am heafde o&d;&d;e eallne lichaman on eor&d;an astrecce  and Crist sig swa mid eadmodnysse gebeden  &t;e symble an cuman hiwe onfangen by&d;. 
 Beon hig to cyrcan gel&ae;dde to gebede  and underfon hig sy&d;&d;an  swa swa him to gebyra&d;; sitte hig  locahw&ae;r se ealdor him t&ae;ce o&d;&d;e hate. 
 Beo ger&ae;dd &ae;tforan &t;am cuman seo godcunde &ae; and lar  &t;&ae;t he sig getrymmed to Godes willan  &ae;fter &t;am beo him gegearwod gehy&d;lice eall mennisclic fremfullnyss. 
 Abrece se abbod his f&ae;sten for cumena &t;ingon  butan hit hwylc healic f&ae;sten sig  &t;e man abrecan ne durre; &d;a gebro&d;ra healdan &t;eahhw&ae;&d;ere heora f&ae;sten &ae;fter gewunan. 
 Geote se abbod w&ae;ter &t;am cuman to handum; &t;wean eallra cumena fet  &ae;g&d;er ge se abbod ge eall seo geferr&ae;den. 
 &AE;fter &t;am &d;weale singe man &t;is fers &d;us cwe&d;ende: Suscipiamus domine misericordiam tuam imedio templi tui: We onfengon  drihten  &t;ine mildheortnysse on midlene &d;ines temples. 
 Beo &d;am abbode seo m&ae;ste hogu &t;&ae;s andfencges &t;earfena and el&d;eodigra  for&d;am Cristus on hig swi&d;ost by&d; afangen; &d;&ae;ra riccra manna ege and hoga gemynega&d;  &t;&ae;t him sylfum wur&d;lic sig gegearwod and wyr&d;mynt genoh geboden  ac Godes ege ana mynega&d;  &t;&ae;t man &d;earfum and el&d;eodigum mannum ge&d;ensum sig. 
 Beo &t;&ae;s abbodes kicene and &d;&ae;ra cumena onsundron  &t;&ae;t &d;a gebro&d;ra ne beon geunstilde  &t;onne cuman f&ae;rlice on uncu&t;um tidum to mynstre cuman; seldhw&ae;nne o&d;&d;e n&ae;fre mynster butan cuman by&d;. 
 To geares f&ae;ce twegen gebro&d;ra into cumena kicenan gan  and &t;a beon swylce  &t;e wel cunnon &t;enian and &d;a &d;enunge wel gefyllan. 
 Beo him geseald fultum  gif hig &t;&ae;s behofia&d;  &d;&ae;t hig &d;urh &t;&ae;s fultumes frofor butan ceorunge &t;enian; eft &t;onne hig l&ae;ssan bysega habba&d;  faran to swylcum weorce and gehyrsumnysse  swylce him beboden sig. 
 &D;eos foresceawung sig gehealden na on &t;isum anum  ac on eallum mynster&t;enungum  &t;&ae;t is  &d;onne hig behofian  sig him gefultumod and frofer &t;urhtogen  and eft &t;onne hig bysega nabbon on heora wicum and &ae;mtige synd  hyrsumian hig on swilcum &t;ingum  swylce him man beode. 
 Sig cumena hus swylcum bre&d;er bet&ae;ht to bewitenne  &t;e fullne Geodes ege h&ae;bbe and his sawle freond sig; beon &t;&ae;r symble bedd genihtsumlice oferspr&ae;dde  and &t;&ae;t Godes hus  &t;&ae;t is cumena hus  wislice fram witum sig gefadod. 
 Nateshwon heora nan wi&d; cumena hine geferl&ae;ce o&d;&d;e &ae;ninge spr&ae;ce wi&d; hine h&ae;bbe  butan &t;am anum &t;e hit beboden by&d;; gif hig hwylcne cuman gemeton  greton hine eadmodlice on &t;a wisan  &t;e we &ae;r cw&ae;don  and hine bletsunge bidden and him swa for&d;gangen  secggende  &t;&ae;t him alyfed nis  wi&d; cuman to sprecenne. 
 BE &T;AM &T;&AE;T NAN MUNUC &AE;RENDGEWRITU NE O&T;RE LAC NE UNDERFO. 
 Ne sig nateshwon munece alyfed  &t;&ae;t he &ae;nig gewrit o&d;&d;e sende  o&d;&d;e lac underfon fram heora magum  o&d;&d;e fram &ae;nigum o&t;rum menn  o&d;&d;e him betwynan underfon  o&d;&d;e syllon  butan &t;&ae;s abbodes h&ae;se. 
 Gif hw&ae;t heora &ae;nigum fram heora magum asend by&d;  ne gedyrstl&ae;ce he hit na to underfonne  &ae;r hit &t;am abbode gecydd sig. 
 Gif hit &t;onne se abbod underfon hate  stande on his dome  hwam hit man sylle; and se bro&d;or  &t;e swylc lac to asend by&d;  for &t;am ne geunrotsige  &t;el&ae;s &d;e he deofle &t;urh &t;&ae;t &ae;nige intingan sylle  and to mycelne gefean on his unrotnysse h&ae;bbe. 
 Se &d;e o&d;erlicor gedyrstl&ae;ce  underhnige &t;&ae;re regollican steore. 
 BE MYNSTERMANNA HR&AE;GELHUSE AND HYRA HR&AE;GELTALE. 
 Sig gebro&d;rum reaf geseald be swylcnysse and sta&d;ele &t;&ae;re stowe  &t;e hig onwunia&d;  and be &t;&ae;s eardes o&d;&d;e &d;&ae;re lyfte gewyrderum; on cealdum eardum is neod  &t;&ae;t &d;&ae;s reafes mare sig  on hleowf&ae;stum l&ae;s. 
 &T;&ae;s abbodes foresceawung sceal beon be &t;isum  hu &t;&ae;s neodige. 
 We &t;eah gelyfa&d;  on medemum stowum &t;&ae;t &ae;nlipigeum munecum genihtsumige  &t;&ae;t he h&ae;bbe culan and syric; beo seo cule on wintra of &t;iccum hr&ae;gle  and on sumera heo sceal beon &t;ynne o&d;&d;e eald awered; habbon hig eac mid to wyrcene scapulare  &t;&ae;t is gew&ae;de cule and slyflease; habbon hig to fotgew&ae;dum hosa and meon. 
 Ne cidon &t;a munecas ymbe &t;a deage o&d;&d;e greatnysse heora reafa; habbon swylce reaf  swylce man findan m&ae;ge on &d;am earde  &t;e hig onwunia&d;  o&d;&d;e swylce man undeorest gebicgan m&ae;ge. 
 Besceawige se abbod and hate besidian &t;&ae;re reafa gemet  &t;&ae;t hig ne beon to sceorte  ac gem&ae;te &t;am  &d;e heora notia&d;. 
 Agife a &t;a ealdan  &t;onne him man niwe reaf sylle  and to hr&ae;gelhuse bet&ae;con  &t;earfum to d&ae;lene. 
 Genoh by&d; &t;am munuce and fullgenihstum  &t;&ae;t he h&ae;bbe twa culan and twegen syricas for &d;&ae;re nihtware and for &d;&ae;s reafes &d;weale; eall hit by&d; oferflowendnyss and idel toforan &t;isum; gif hit mare by&d;  hit sig gewanod. 
 Swa oft  swa hig a&d;or o&d;&d;e meon  o&d;&d;e &ae;nig &t;ing niwes underfon  bet&ae;can a &t;&ae;t ealde. 
 &D;a &t;e on ytinge fara&d; ahwyder  niman him brec of hr&ae;gelhuse  eft swa hig cumon ham of &d;am f&ae;relde  bet&ae;can him gewahsene. 
 Beon eac on hr&ae;glhuse gehealden &ae;g&d;er ge culan ge syricas &ae;thwega beteran &t;onne &d;a  &t;e hig gewunelice weria&d;; and notian &t;&ae;ra  &d;e for hwylcere neode on ytinge fara&d;  and &t;a eft &d;am hr&ae;gel&t;ene bet&ae;can  swa hig ham cuman. 
 To beddreafe genihtsumige to h&ae;bbenne meatte and hwitel and beddfelt and heafodbolstor. 
 &D;eahhw&ae;&d;ere se abbod sceal gelomlice sceawian &t;a bedd and asmeagan for syndrigum &ae;htum. 
 Gif hig hwa h&ae;bbe  o&d;&d;e. 
 BE MYNSTRES CR&AE;FTIGAN. 
 Gif cr&ae;ftige menn on mynstre beon  began &t;one cr&ae;ft and georne wyrcan  gif hit se abbod ge&d;afa&d;. 
 Gif hwylc heora for &d;&ae;s cr&ae;ftes &t;ingon hine onhef&d;  for &t;&ae;s cr&ae;ftes truwan and for&d;ig  &d;e he bed&ae;le &t;&ae;re stowe mid his cr&ae;fte fremode  sig he ascyred fram &d;am cr&ae;fte  and he nateshwon &t;one cr&ae;ft ne beginne  butan he mid mycelre eadmodnysse &t;&ae;s abbodes unnan begite. 
 Gif man hw&ae;t becypan sceole  &t;&ae;s &d;e cr&ae;ftige menn on mynstre wyrca&d;  warnian &t;a  &d;e &t;one ceap drifa&d;  &t;&ae;t hig nan &d;ing facenlices on &d;am ceape ne don. 
 Beon hig gemyndig symble Annaniam and Saphiram  &t;el&ae;s &d;e hig &t;one dea&d; on heora sawle &t;olian  &d;e hig lichamlice &d;oledon  &ae;lc &t;&ae;ra &t;e on &d;isum o&d;&d;e on &ae;nigum o&d;rum mynstres &t;incgum &ae;nig &d;incg facenlices de&d;. 
 Gif hwylc neod sig to becypenne &ae;nig &t;incg heore handcr&ae;ftes  &t;&ae;t sig butan gitsunge undeoror geseald  &t;onne hit woruldmannum gewunelic sig  &t;&ae;t Godes lof on eallum &t;ingum stande. 
 BE NICUMENRA GEBRO&D;RA ANDFENCGE. 
 Gif hwa niwan to mynstres drohtnunge gecyrran wyle  ne sig him na ea&d;elic &t;&ae;s inf&ae;res geti&d;od; ac do man eallswa se apostol t&ae;c&d;  &t;&ae;t is  &t;&ae;t man georne fandige  hw&ae;&d;er hig mid Godes gaste afyllede syn. 
 Gif he ge&d;yldelice forbyr&d; &ae;g&d;er ge hosp ge edwit  and on &d;&ae;re wirne &t;eah &t;urhwuna&d; and eadmodlice bitt  &t;&ae;t him man inf&ae;res ti&d;ige  sig he underfangen embe ane feower dagas o&d;&d;e fife and wunige on cumena huse ane feawa dagas. 
 T&ae;ce him man sy&d;&d;an to nigcumenra manna huse  and he &d;&ae;r ete and reste and embe his gastlican &t;earfe smeage. 
 And gastlic ealdor and wis his h&ae;bbe gymene  &t;e wel cunne sawla Gode gestrynan  se geornlice behogige and georne gyme  hw&ae;&d;er he mid fullre onbryrdnysse and arwyr&d;nysse God &ae;lmihtigne sece  and hw&ae;&d;er he carfull sig and gesceot to godcundum weorcum and to gehyrsumnysse  and hw&ae;&d;er he mid ge&t;ylde hospas and witu &t;olian wylle. 
 Beo him ges&ae;d eall seo sti&d;nys and earfo&d;nys  &t;e to Gode l&ae;t and to heofenan rices gefean. 
 Gif he &t;onn beh&ae;t sta&d;olf&ae;stnysse  &t;&ae;t he on &d;am &t;urhwunian wylle  embe twegen mon&d;as &t;ises r&ae;de him man &ae;tforan &t;one regol and cwe&d;e &t;us to him: Her is seo &ae;  &t;e &d;u under hire t&ae;cincge winnan wylt and campian; gif &d;e onhagige  &t;&ae;t &d;u hit healdan m&ae;ge  far &d;e inn; gif &t;e ne onhagige  far &d;e freoh &t;yder  &d;e &t;u wille. 
 Gif he &t;onne gyt &t;urhwuna&d;  l&ae;de hine man eft to nicumenra manna huse  and his man georne fandige  hw&ae;&d;er he &t;olomod sig and ge&t;yldig. 
 Eft embe syx mon&t;as sig him ger&ae;dd eall &t;es regol fram foreweardan  &t;&ae;t he &d;e geornlicor understande  hw&ae;t hit sig  &t;e he tofunda&d;. 
 Gif he &t;onne gyt &t;urhwuna&d;  embe feower mon&d;as sig him eft &t;es ylca regol ger&ae;dd and &t;&ae;t andgit gewissod. 
 Gif he &t;onne be his agenum dome beh&ae;t  &t;&ae;t he ealle &d;incg gehealdan wylle and ealle &t;&ae;s regoles beboda mid eadmodnysse gefyllan  sig he underfangen on &t;&ae;re geferr&ae;dene. 
 Wite he eac  &t;&ae;t he mid &d;&ae;s regoles bendum swa by&d; getiged and gesta&d;elod  &t;&ae;t he of &d;am d&ae;ge of &t;am mynstre faran ne mot  ne his swuran asceacan  ne ascyrian fram &d;am geoce &t;&ae;s halgan regoles  &t;onne he moste &ae;r swa geceosan swa awurpan  sw&ae;&d;er he wolde  under swa langsumere smeagunge. 
 Sy&d;&d;an he underfangen sig and innan cyrcan gebroht  behate he beforan eallre geferr&ae;dene Gode and eallum his halgum  &t;&ae;t he sta&d;olf&ae;st on mynstre wunian wille and his &t;eawas ealle to Godes willan geweman and on hyrsumnysse &t;urhwunian. 
 Gif he &t;onne ahw&ae;nne &t;is behat abryc&d;  wite he  &t;&ae;t he by&d; geny&d;erod and gehynod fram &ae;lmihtigum drihtne  &d;e he gebysmrode. 
 Be &t;am his behate sette he f&ae;stnunga mid gewrite to &d;&ae;s abbodes naman and &d;&ae;ra halgena  &t;e heora reliquie  &t;&ae;t is heora ban  on &d;&ae;re stowe resta&d;. 
 Write he &d;a f&ae;stnunga mid his agenre handa  gif he &t;onne writan ne cunne  bidde o&d;erne  &t;e cunne  &t;&ae;t hine spelige  and he sylf on &d;am gewrite rodetacn mearcige and hy swa f&ae;stnigende mid his agenum handum uppan &d;am altare alecge. 
 Sona swa he &t;&ae;t gewrit uppan &d;am altare lecge  beginne &t;is fers and &d;us cwe&t;e: Suscipe me  Domine  secundum eloquium tuum  et uiuam  et non confundas me ab expectatione mea  &t;&ae;t is on englisc: Drihten  onfoh min &ae;fter &t;inum behate  ic lybbe  and ne gescynd &t;u me on minre andbidunge. 
 &D;&ae;t ylce fers he sceal &t;riwa cwe&d;an and eall geferr&ae;den &t;riwa mid &d;am ilcan ferse andswarian and &d;&ae;rto cwe&d;an Gloria Patri. 
 Se sylfa nicumena bro&d;or  sy&d;&d;an he gehalgod by&d;  gefealle &ae;lces &ae;nlypiges fet and &t;&ae;s wilnige  &t;&ae;t hig him fore gebiddan; of &d;am d&ae;ge sig he bro&d;or geteald on &t;&ae;re geferr&ae;denne. 
 Gif he hwylce &ae;hta h&ae;bbe  o&d;&d;e hig on &ae;r &t;earfum d&ae;le  o&d;&d;e arwyr&d;lice mid him sylfum &d;am mynstre bet&ae;ce; he nan &t;ing him sylfum to syndrigum &ae;htum ne gehealde; eornostlice  on &d;am d&ae;ge nah he fur&d;on his agenes lichaman geweald  &t;e o&d;era &ae;hta ne sceole. 
 Unscyrde hine man sona and &t;a reaf nime  &t;e he &ae;r notode  and hine mid mynstres reafum gescryde. 
 Healde man on hr&ae;gelhuse &d;a reaf  &t;e he him of adyde  to&t;ig  gif he ahw&ae;nne &t;urh deofles costnunga beswicen by&d;  &t;&ae;t he his behat Gode aw&ae;g&d; and &t;&ae;t mynster forl&ae;te  &t;&ae;t n&ae;fre ne gewur&d;e  sig he ben&ae;med &t;&ae;s godcundan reafes and mid &t;am woruldcundum  &d;e he &ae;r forlet  gescryd and swa hine man of mynstre adr&ae;fe. 
 Healde man &t;eah &ae;fre &t;&ae;t gewrit his f&ae;stnunge on &t;am mynstre. 
 BE RICRA MANNA AND &T;EARFENA BEARNA ANDFENCGE. 
 Gif hwylc rice mann and &ae;&d;elboren his bearn Gode on mynstre geoffrian wyle  gif &t;&ae;t cild &t;&ae;s andgites n&ae;bbe  &t;&ae;t hit sylf m&ae;ge o&d;&d;e cunne hine sylfne  gef&ae;stnian &t;a magas hine mid offrunge  &t;&ae;t is  bewindan &t;&ae;s cildes hand and &t;&ae;t gewrit his f&ae;stnunge on &d;&ae;s altares weofodsceate and hine swa Gode geoffrian. 
 Behaton &t;a magas and mid a&t;e gef&ae;stnian  &t;&ae;t hig n&ae;fre syndrige &ae;hta heora m&ae;ge ne gesyllon  ne &d;urh hig sylfe ne &t;urh n&ae;nne aspelian  ne hig n&ae;fre n&ae;nne intingan ne secan  hu him to syndrium &ae;htum gerymed sig. 
 Gif hig &t;onne hw&ae;t wyllon syllon  syllon hig &t;&ae;t &d;&ae;re halgon stowe to rihtum gem&ae;nscipe  him to ecan edleane and him sy&d;&d;an sig d&ae;gwistes geti&d;od  gif hig &t;&ae;s gewilnion  and swa ham gecyrran. 
 Beon ealle &t;a &ae;hta  &t;e &d;am cilde gebyrige  swa fordilegode and tod&ae;lede  &t;&ae;t him nan hiht beon ne &t;urfe  &t;el&ae;s &d;e he losige  gif he his hiht besett on syndrihgum &ae;htum  &t;&ae;t n&ae;fre ne gewur&d;e; we foroft onfundon  &t;&ae;t m&ae;nig &t;urh &d;one hiht syndrigra &ae;hta losode. 
 Do handswagelice be heora bearnum  &t;a &d;e unrice synd and hafenlease &t;earfan. 
 Gif hig nane &ae;hta to syllenne nabban  offrian heora bearn andfealdlice on gewittnysse rihtgelyfedra manna. 
 BE ABBODUM AND O&T;RUM GE&T;UNGENUM &T;E MENSTRES GEWILNIA&D;. 
 Gif hwylc m&ae;ssepreost gewilna&d;  &t;&ae;t hine man to munuchade to mynstre underfo  ne sig him na &d;e ra&d;or geti&d;od  &t;eah &d;e he m&ae;ssepreost sig. 
 Gif he &t;onne &d;urhwuna&d; on &t;issere gewilnunge  ne sig nan &d;ing forl&ae;ten  &d;&ae;s &d;e se regol t&ae;ce on his fandunge  ac underfo he georne &ae;lcne regoles &t;eaw and t&ae;cinge; sig he &ae;fter Cristesboce t&ae;cinge &d;us geaxod: Freond  to hwig com &d;u? 
 &T;&ae;t is on andgite: com &t;u mid sibbe and mid so&d;re abryrdnesse  &t;e mid unge&t;w&ae;rnysse and liccetunge? 
 Sig him ge&d;afod  &t;&ae;t he stede &ae;fter &d;am abbode healde and &t;&ae;t he m&ae;ssan sincge  gif se abbod swa t&ae;ce; ne gedyrstl&ae;ce he na &t;a &d;enunga to beginnenne butan &t;&ae;s abbodes h&ae;se. 
 Beo he symble gearu to &ae;lcere steore be regoles t&ae;cinge  and swa he eadmodra beo  swa medmycclum  swa he fur&d;or on hade is; bysnige he a ealle eadmodnysse eallum &d;am  &t;e him midwunia&d;. 
 Gif he for his hades arwur&d;nysse fur&d;or forl&ae;ten sig  ne gedyrstl&ae;ce he on nanre fandunge &t;urh &d;&ae;s hades truwan na fur&d;or  &t;onne his gecyrrednyss w&ae;s; ac besceawige a &t;one steall his gecyrrednysse and hine be &d;am gemedemige  butan hine man for &d;am sacerdhade fur&d;or l&ae;te. 
 &D;a &d;e clerichades synd and munuchades wilnia&d;  beon hig underfangene on medemum stedum  swa &t;eah  &t;&ae;t hig behat don be heora sta&d;olf&ae;stnysse and be eallre &d;&ae;s halgan regoles gymene. 
 BE &AE;L&T;EODIGUM MUNUCUM HU HI MAN UNDERFON SCEAL. 
 Se utacymena munuc  &t;e of uncu&d;um eardum cym&d;  gif he on cumena hiwe wunian wylle and mid nanre oferflowednysse &t;&ae;t mynster ne gedref&d;  ac by&d; ea&d;hylde and &t;&ae;re stowe &t;eawum getricce  sig he underfangen and swa lange &d;&ae;r wunige  swa him sylfum licige. 
 Gif he sceadelice mid eadmodnysse and mid so&d;re lufe hwylc &t;incg on mynstre astelle o&d;&d;e t&ae;ce  underfo se abbod &t;&ae;t mid eadmodnysse and smeage on his ge&t;ance  &t;&ae;t hine God &d;yder asende  &t;&ae;t seo stow &t;urh hine gegodod and geriht w&ae;re. 
 Gif he eft on &ae;nigne timan hine sylfne to mynstres wununge gef&ae;stnian wyle  ne onscunige man his gewilnunga  for&d;am &d;e man mihte his lif tocnawan on &d;am fyrste  &t;e he on cumena hiwe on mynstre wunode. 
 Gif man &ae;nigne un&d;eaw on him agitt o&d;&d;e onfint on his cumli&d;nysse  ne sceal he habban nane ge&t;eowr&ae;den  na&d;or ne wid &t;&ae;t mynster ne wi&d; &t;a geferr&ae;dene  ac him man secge mid arwur&d;nysse  &t;&ae;t he &d;anon gewite  &t;el&ae;s &d;e he o&t;re amyrre o&d;&d;e geleahtrige. 
 Gif he &d;anne swa anr&ae;de by&d; on &t;&ae;re cumli&d;nysse  &t;&ae;t he wur&d;e ne beo  &t;&ae;t he beo &t;anon ascyred  his man gyrne  &t;eah &d;e he na ne bidde  &t;&ae;t he wununge h&ae;bbe  to&t;ig &t;&ae;t &d;a o&t;re &d;e ger&ae;dran beon and &d;e beteran &d;urh his godan gebysnunga  for&t;ig &d;e on &ae;lcere stowe is anum drihtne  &t;am heofenlican cyninge  &t;&ae;t him sig ge&t;eowod and gehyrsumod. 
 Gif se abbod his geearnunga swa agitt  he hine mot be sumum d&ae;le fur&d;or wyr&t;ian and him innor t&ae;can stede and setl. 
 Nis na &t;is be munecum anum to healdene  ac eac be arwur&d;um canonicum  &t;e to munuclife cuma&d;  &t;&ae;t hig &d;urh gode geearnunga fur&d;or beon gemedemod  beon sw&ae;&d;er hig beon  swa sacerdhades swa clerichades  gif se abbod his lifes geearnunga swa tocn&ae;w&d;. 
 Warnige se abbod &t;eahhw&ae;&d;ere  &t;&ae;t he nateshwon of nanum cu&d;um mynstre munuc ne underfo to wununge  butan hit his abbodes ge&t;afung sig and he him &t;&ae;s gewrit sende mid swutelunge  for&d;am hit is &t;us awriten: Ne do &d;u o&t;rum  &t;&ae;t &d;u nelle  &t;&ae;t man &d;e sylfum do. 
 BE MYNSTRES SACERDUM. 
 Gif hwylc abbod m&ae;ssepreostes behofige o&d;&d;e diacones  geceose he of his agenum geferum &t;e d&ae;s hades wur&d;e sig  and hine gehadian l&ae;te. 
 Sy&d;&d;an he &t;onne gehadod sig  warnige hine georne wi&d; modinysse and to&t;undenre uppahafenysse  ne he nan &d;ing fur&d;or ne gedyrstl&ae;ce  &t;onne him fram his abbode beboden sig; wite he eac  &t;&ae;t he swa myccle eadmodra beon sceal on regoles under&d;eodnysse  swa myccle fur&d;or  swa he on hade is l&ae;ten. 
 Ne he &t;urh &d;one truwan his sacerdhades ofergapige his gehyrsumnysse and &t;a steore &t;&ae;s halgan regoles  ac &d;urh &t;one had a swi&d;or and swi&d;or on God &ae;lmihtigne ge&d;eo. 
 Healde he symble &t;one stede and &t;a endebyrdnysse his gecyrrednysse  butan &d;&ae;re &t;enunge anre &t;&ae;s halgan weofodes  gif hit swa getimige  &t;&ae;t se abbod and seo gecorennys &t;&ae;re geferr&ae;dene hine for his lifes geearnungum wur&d;ian wyle and fur&d;or gemedemian. 
 Wite he &t;eah  &t;&ae;t he sig a under&t;eodd &t;am halgan regole and his yldrum  and &ae;lc &t;ing do and acume  &d;&ae;s &t;e hig him to rihte t&ae;can. 
 Gif he &t;urh dyrstignysse &t;onne hine onhef&d; mid modignysse  ne beo he na sacerd geteald ac Godes wi&d;ersaca. 
 Gif he &t;onne &d;urh mynegunge nele beon gerihtl&ae;ht  hit stande &t;onne on &d;&ae;s bisceopes dome. 
 Gif he &t;onne gyt gebetan nelle &ae;t openum gylte and he &t;urh his modignysse nelle beon under&t;eodd &d;am halgan regole  ac mid to&t;undennysse g&ae;&d; ongean his abbod and ongean &t;one halgan regol  hine man adr&ae;fe ut mid ealle of &d;am mynstre. 
 BE EALLE GEFERES ENDEBYRDNYSSE. 
 &AE;lc endebyrdnys on mynstre sceal beon gehealden and gefadod be heora gecyrrednysse and be lifes geearnunga and be &d;&ae;s abbodes gesta&d;elunge. 
 Se abbod ne geunstille  ne ne gedrefe &t;a heorde  &d;e him under&d;eodd is  ne he nan &t;incg ne missfadige  ne unrihtlice ne geendebyrde  swylce he freolice don mote &t;&ae;t  &t;&ae;t him licige; wite he  &t;&ae;t he &ae;t Godes dome sceal gescead agyldan and andsware eallre his doma and eallra his d&ae;da. 
 &AE;fter &t;&ae;re endebyrdnysse  &t;e se abbod gesta&d;ela&d; and &d;a gebro&d;ru him betwynan healda&d;  gancge &ae;lc &ae;fter o&d;rum to cosse and to huselgancge and be &d;am on chore stande and sealmas and gehwylce &t;enunga beginne. 
 On nanum stowum ne beo seo endebyrdnys be nanre ylde gefadod  ne seo yld &t;a iugo&d;e ne for&t;rincge  for&t;ig Samuhel and Danihel cildgeonge forealdedum m&ae;ssepreostum demdon. 
 For&d;ig &t;onne  butan &d;am anum  &d;e for heora leahtrum of heora endebyrdnysse uttor ascofene synd  o&d;&d;e for haliges lifes geearnunga innor genumene  &ae;lc o&t;er  forylde and iugo&d;e  healde his endebyrdnysse  swa swa he to mynstre com  swylce ic &t;us cwe&d;e: Gif twegen on anum d&ae;ge to mynstre gecyrra&d;  beo se fur&d;or on &ae;lcere endebyrdnysse  &t;e on &d;&ae;re forman tide &t;&ae;s d&ae;ges  &d;onne se on &t;&ae;re o&d;re tide cym&d;  sig swylcere ylde o&d;&d;e ge&t;inc&d;e  swylce he sig. 
 &T;a gingran for&d;ig arwur&d;ian heora yldran  and &t;a yldran lufian heora gingran. 
 Ne gedyrstl&ae;ce heora nan  &t;&ae;t he o&d;erne his agenum naman synderlice genemne  ac &d;a yldran heora geongran bro&d;or nemnen  and &t;a gingran heora yldran nonas nemnon  &t;&ae;t is: &d;u arwur&d; f&ae;der. 
 Se abbod for&d;ig  &t;e he Godes gespelia is  sig hlaford gehaten and f&ae;der  na for his agenum &t;incgum  ac for Cristes arwur&d;nysse and for &t;&ae;s lufe  &d;e he spela&d;. 
 &D;ence he symble and on goddere drohtnunge hine swa gearwige  &t;&ae;t he sig wyr&d;e swa myccles wur&d;scipes. 
 Swa hw&ae;r swa gebro&d;ra hig gemeton  bidde se gingra bletsunge &ae;t &t;am yldran. 
 Eft gif se yldra g&ae;&d; for&d;  &t;&ae;r se gingra sitt  arise se gingra mid eadmodnysse and &t;am yldran to setle geryme. 
 Ne dyrstl&ae;ce se gingra  &t;&ae;t he mid &t;am yldran sitte  butan he hine hate  &t;&ae;t symble beo gehealden  &t;&ae;t on halgum bocum awriten is  &t;&ae;t is  &t;&ae;t hig him betwynan arwur&d;nysse healdan and mid arwur&d;nysse hig gemeton. 
 &D;a cild and seo geogu&d; mid steore and &t;eawf&ae;stnysse heora endebyrdnysse healdon  ge on cyrcan ge on beoddernne; beon hig a behealdene mid steore and mid mycelre heordr&ae;dene  ge inne  ge ute  ge &ae;ghw&ae;r  o&d; &t;&ae;t hig to andgitfullre ylde cumon and to fullfremedre gest&ae;&d;&d;ignysse. 
 BE &T;&AE;S ABBUDES HADUNGE. 
 On abbodes hadunge is swy&d;e to besceawigenne mid mycclum gesceade  &t;&ae;t se beo to abbode gesett  &t;e eall geferr&ae;den anmodlice &ae;fter Godes ege gecyst. 
 Gif eall geferr&ae;den &t;one r&ae;d on gem&ae;num ge&t;eahte missr&ae;da&d; and &t;eah feawa witena on &d;am geferscipe beon  &t;&ae;t &d;a &t;earfe forgode wislicor tocnawan cunnon &t;onne sume  stande &t;&ae;ra r&ae;d  &t;e mid Godes ege and wisdome &t;a &d;earfe geceosa&d;  &t;eah heora feawa sig. 
 Ne &d;a o&t;re ongean &t;&ae;t nan &d;incg wi&d;cwe&d;on. 
 &AE;fter his lifes geearnunga and &ae;fter his wisdomes lare sig gecoren  se &d;e to abbodhade sceal  eac swylce &t;eah &d;e he latost to mynstre come and ytemest sig on endebyrdnysse &t;&ae;re geferr&ae;dene. 
 Gif hit &d;onne swa getima&d;  &t;&ae;t eall geferr&ae;den anmodum ge&t;eahte &d;one to abbode gecyst  &t;e by&d; heora leahtrum ge&t;afa and him on gewil gancge  and &t;&ae;t &d;urh eawf&ae;ste menn and rihtgelyfede hit beo &d;am bisceope cu&d;  &t;e seo halge stow on his bisceoprice is  forbeode he and alecge &t;a &d;wyrnysse heora unge&t;eahtes  and mid fultume abbode and rihtgelyfedra manna gesetton &t;one to abbode and gehadian to &d;am dihte  &t;&ae;t he Godes hus wel fadige and Godes riht ar&ae;re  and na on &d;wyrra manna gewill. 
 Wite &ae;g&d;er ge bisceop  ge &t;a rihtgelyfedan  &t;&ae;t hig mycele mede &ae;t Gode habba&d;  gif hig mid Godes ege swa do&d;  eac swylce mycel wite  gif hio &t;&ae;t unriht ge&d;afia&d; and for gimeleaste hit gebetan nella&d;. 
 &D;ence se abbod  sy&d;&d;an he gehadod by&d;  hu mycele byr&d;ene and hu hefigtyme he underfencg mid &d;am hade; wite he eac and smeage  hu he swi&d;or &t;am sawlum fremian m&ae;ge  &t;onne he hogige embe ricitere his andwealdes. 
 Eornostlice him gedafena&d;  &t;&ae;t he wel gel&ae;red sig mid godcundre &ae; and to &t;am snoter  &t;&ae;t he cunne halige spell reccan  &ae;g&d;er ge of &d;&ae;re ealdan gecy&d;nysse ge of &d;&ae;re niwan  and he sylf on geearnungum swylc sig  &t;&ae;t man ymbe his halignysse sprecan m&ae;ge. 
 Sig he cl&ae;ne and syfre and mildheort  and beo a seo mildheortnys wyldre &d;onne se rihta dom  &t;&ae;t he on &d;am ylcan gemete Godes miltse begite. 
 Hatige &d;a leahtras and lufige &d;a gebro&d;ra. 
 Beo he snotor and wel besceawod on &t;eawum and na oferswi&d;e ne ge&t;reage  &t;el&ae;s &d;e &t;&ae;t omige f&ae;t mid ealle toberste  gif he hit mid ungemete sc&ae;f&d;; besceawige a his agene tyddernysse and &d;urh &t;&ae;t gebeorh sig  ne forbryte he na &t;&ae;t tocwysede hreod. 
 Ne t&ae;ce we na mid swa geradum bysnungum and gebeorhlicum larum  &t;&ae;t he leahtras fyr&d;rige and wehsan l&ae;te  ac &t;&ae;t he snoterlice and mid so&d;re lufe hig symble wanige  swa ra&d;e swa he agite  &t;&ae;t hit fremian m&ae;ge his under&t;eoddan  swa swa we &ae;r wi&d;ufan cw&ae;don. 
 Hicge he and gecneordl&ae;ce  &t;&ae;t hine man lufian m&ae;ge  swi&d;or &t;onne ondr&ae;dan. 
 Ne beo he drefende ne angmod  ne he ne beo to swi&d; ne annwille  ne he ne beo andig and f&ae;cne  for&d;am a by&d; geunstilled and restlease  &t;e mid &d;am un&t;eawum beled by&d;. 
 Beo he a foregleaw and wel besceawod on his bebodum; &ae;g&d;er ge &ae;fter godcundum &t;incgum ge &ae;fter woruldcundum tosceade he and gemetegie &d;a weorc ealle  &t;e he bet&ae;ce. 
 Beo he gemyndig &t;a gesceadwisnysse Sancte Jacobes  &t;&ae;s heahf&ae;deres  &d;e &t;us cw&ae;&d;: Gif ic mine heorde to swi&d;e &t;rafige on gancge and swence hig  ealle hig swelta&d; anes d&ae;ges. 
 Nime him &d;a bysene and o&d;re swylce &d;&ae;s so&t;an gesceades  &t;e is eallra m&ae;gna modor  and swa ealle &d;incg gemetegie  &t;&ae;t sig &d;onne gyt on his bebodum  &t;&ae;t &d;a strangan fur&d;or wilnion and &d;a unstrancgan ofersymede heora &d;eowdom ne forfleon  and huru &t;incga &d;&ae;s anes smeage se abbod  &t;&ae;t &d;&ae;s andwerdan regoles bebodu on eallum &t;incgum gehealdene beon and gefyllede. 
 &D;onne he wel &d;ena&t; and ures drihtnes heorde cwiferlice gealga&d; and to rihte mana&d;  he underfeh&d; ece edlean fram Gode and bli&d;e gehyr&d;  &t;&ae;t se gode &t;eawa gehyrde  &d;e on rihtne timan hw&ae;te ged&ae;lde his efen&d;eowum: So&d; is  &t;&ae;t ic eow secge  ofer ealle his god he hine to ealdre gesette for his gedreoge. 
