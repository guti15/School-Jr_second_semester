 Seo landbunes is on fruman from Antimolima &t;am lande; &d;&ae;t land is on rime &t;&ae;s l&ae;ssan milget&ae;les &d;e stadia hatte fif hund  &amp; &t;&ae;s micclan milget&ae;les &t;e leuua hatte &d;reo hund &amp; eahta &amp; syxtig. 
 On &d;am ealande by&d; micel menigeo sceapa. 
 &amp; &t;anon is to Babilonia &t;&ae;s l&ae;ssan milget&ae;les stadia hundteontig &amp; eahta &amp; syxtig  &amp; &d;&ae;s micclan &t;e leuua hatte fiftyne &amp; hundteontig. 
 Seo landbunes is swi&d;ost cypemonnum geseted. 
 &T;&ae;r beo&d; we&d;eras acennede on oxna micelnesse; &t;a bua&d; o&d; Meda burh. 
 &T;&ae;re burhge noma is Archemedon. 
 Seo is m&ae;st to Babilonia byrig. 
 &T;anon is to Babiloniam &t;&ae;s l&ae;ssan milget&ae;les stadia CCC &amp; &t;&ae;s maran &t;e leuua hatte CC from Archemedon. 
 &T;&ae;r syndan &t;a mycclan m&ae;r&d;a &t;&ae;t syndan &d;a geweorc &t;e se miccla macedonisca Alexander het gewyrcean. 
 &D;&ae;t lond is on lenge &amp; on br&ae;de &d;&ae;s l&ae;ssan milget&ae;les &d;e stadia hatte CC &amp; &t;&ae;s micclan &d;e leuua hatte CXXXIII &amp; an half mil. 
 Sum stow is &d;onne mon f&ae;r&d; to &d;are Readan S&ae;  seo is gehaten Lentibelsinea. 
 On &d;an beo&d; henna akende gelice &d;am &t;e mid us beo&d; reades hiwes. 
 &amp; gyf hi hwylc mon niman wile o&d;&d;e hyra &ae;thrine&d; &d;onne forb&ae;rna&d; hi sona eall his lic. 
 &T;&ae;t syndon ungefregelicu lyblac. 
 Eac swa &d;&ae;r beo&d; wildor kennede. 
 &T;a deor &t;onne hi monnes stefne gehyra&d;  &t;onne ra&d;e hi fleo&d;. 
 &T;a deor habba&d; eahta fet  &amp; w&ae;lkyrian eagan  &amp; twa heafda. 
 Gyf hi hwylc mann gefon wile  &t;onne hiera lichoman &t;&ae;t hy on&ae;la&d;. 
 &T;&ae;t syndon ungefregelicu deor. 
 Hascellentia hatte &t;&ae;t land  &t;onne mon to Babilonia f&ae;r&d;  &t;&ae;t is &t;onne &d;&ae;s l&ae;ssan milget&ae;les &t;e stadia hatte IX mila lang &amp; brad. 
 &T;&ae;t buge&d; to Meda rice. 
 &T;&ae;t land is eallum godum gefylled. 
 &D;eos steow n&ae;ddran hafa&d;. 
 &T;a n&ae;ddran habba&d; twa heafda  &d;&ae;ra eagan scina&d; nihtes swa leohte swa blacern. 
 On sumon lande assan beo&d; akende &t;a habba&d; swa micle hornas swa oxan. 
 &T;a syndon on &d;am m&ae;stan westene &t;&ae;t is on &d;a su&d; healfe fram Babilonia. 
 &T;a buga&d; to &t;&ae;re Readan S&ae;  for &d;&ae;ra n&ae;ddrena m&ae;nigeo &t;e in &d;am stowum beo&d; &t;a hattan Corsias. 
 &D;a habba&d; swa micle hornas swa we&d;eras. 
 Gyf hi hwylcne monn slea&d; o&d;&d;e &ae;thrina&d; &t;onne swylt he sona. 
 On &d;am londum by&d; piperes genihtsumnys. 
 &T;one pipor &t;a n&ae;ddran healda&d; on hyra geornfulnysse. 
 &D;one pipor mon swa nime&d; &t;&ae;t mon &t;a stowe mid fyre on&ae;le&d; &amp; &t;onne &d;a n&ae;ddran of dune on eor&d;an &t;&ae;t hi fleo&d;; for&d;an se pipor by&d; sweart. 
 Fram Babilonia o&d; Persiam &t;a burh &d;&ae;r se pipor weaxet is &t;&ae;s l&ae;ssan milget&ae;les &t;e stadia hatte eahta hund milia. 
 Of &t;am is geteald &t;&ae;s miclan milget&ae;les &t;e leuua hatte syx hund &amp; III &amp; XX &amp; I healf mil. 
 Seo stow is unw&ae;stmberendlicu for &t;&ae;ra n&ae;ddrena menigeo. 
 Eac swylce &t;&ae;r beo&d; cende Healfhundingas &d;a syndon hatene Conopoenas. 
 Hi habba&d; horses manan &amp; eoferes tucxas &amp; hunda heafda  &amp; heora oru&d; by&d; swylce fyres lig. 
 &T;as land beo&d; neah &d;am burgum &t;e beo&d; eallum woruldwelum gefylled  &t;&ae;t is on &t;a su&d;healfe Aegiptna landes. 
 On sumon lande beo&d; menn akende &d;a beo&t; on lenge six fotm&ae;la lange. 
 Hi habba&d; beardas o&t; cneow side &amp; feax o&d; helan. 
 Homodubii hi sindon hatene  &t;&ae;t bio&d; twylice  &amp; be hreawan fisceon hi libba&d; &amp; &t;a eta&d;. 
 Capi hatte seo ea in &d;&ae;re ylcan stowe &t;e is haten Gorgoneus  &t;&ae;t is W&ae;lcyrginc. 
 &T;&ae;r beo&d; akende &ae;m&ae;ttan swa micle swa hundas. 
 Hi habba&d; fet swylce gr&ae;shoppan  hi syndon reades hiwes &amp; blaces. 
 &T;a &ae;mettan delfa&d; gold up of eor&d;an fram forannihte o&d; &d;a fiftan tid d&ae;ges. 
 &D;a menn &d;e to &d;am dyrstige beo&d; &t;&ae;t hi &t;&ae;t gold nimen  &t;onne l&ae;da&d; hi mid him olfenda myran mid hyra folan &amp; stedan. 
 &T;a folan hi getiga&d; &ae;r hi ofer &t;a ea faran. 
 &T;&ae;t gold hi gef&ae;ta&d; on &d;a myran &amp; hi sylfe onsitta&d; &amp; &t;a stedan &t;&ae;r forl&ae;ta&d;. 
 &D;onne &d;a &ae;mettan hi onfinda&d;  &amp; &t;a hwile &d;e &t;a &ae;mettan ymbe &d;a stedan abiscode beo&d;  &t;onne &d;a men mid &t;am myran &amp; &t;am golde ofer &d;a ea fara&d;. 
 Hi beo&d; to &t;am swifte &t;&ae;t &d;a men wena&d; &t;&ae;t hi fleogende syn. 
 Betwyn &t;yssum twam ean is londbunes Locotheo hatte  &t;&ae;t is betwyh Nile &amp; Brixonte geseted. 
 Seo Nil is ealdor fallicra ea  &amp; heo flowe&d; of &AE;giptna lande. 
 &amp; hi n&ae;mna&d; &d;a ea Archoboleta  &t;&ae;t is haten &t;&ae;t miccle w&ae;ter. 
 On &t;yssum stowum beo&d; akende &t;a miclan menigeo ylpenda. 
 &D;&ae;r beo&d; akende men  &d;a beo&d; fiftyne fota lange &amp; hi habba&d; hwit lic &amp; tu neb on anum heafde  fet &amp; cneowu swi&d;e read  &amp; lange nosu &amp; sweart feax. 
 &T;onne hi kennan willa&d;  &t;onne fara&d; hi on scipum to Indeum  &amp; &t;&ae;r hyra gecynd on weorold bringa&d;. 
 Ciconia in Gallia hatte &t;&ae;t land &t;&ae;r beo&d; men acenned &t;reosellices hiwes  &t;ara heafda beo&d; gemona swa leona heafdo  &amp; hi beo&d; twentiges fota lange &amp; hi habba&d; micelne mu&d; swa fann. 
 Gif hi hwylcne man on &d;am landum ongita&d; o&d;&d;e geseo&t; o&d;&d;e him hwylc folligende bi&d;  &t;onne feorria&d; hi &amp; fleo&d;  &amp; blode &t;&ae;t hi sw&ae;ta&d;. 
 &T;as beo&d; menn gewenede. 
 Begeondan Brixonte &d;&ae;re ea  east &d;anon  beo&d; men acende lange &amp; micle  &t;a habba&d; fet &amp; sceancan twelf fota lange  sidan mid breostum seofan fota lange. 
 Hi beo&d; sweartes hiwes &amp; hi syndan Hostes nemde. 
 Cu&d;lice swa hwylcne mann swa hi gefo&d;  &t;onne freta&d; hi hine. 
 &D;onne syndon on Brixonte wildeor &t;a hattan Lertices. 
 Hi habba&d; eoseles earan &amp; sceapes wulle &amp; fugles fet. 
 &D;onne is o&d;er ealand su&d; fram Brixonte on &t;am beo&d; menn akende butan heafdum  &t;a habba&t; on heora breostum heora eagan &amp; mu&d;. 
 Hi syndan eahta fota lange &amp; eahta fota brade. 
 &D;&ae;r beo&d; dracan kende  &d;a beo&d; on lenge hundteontiges fotm&ae;la and fiftiges lange  &amp; beo&d; greate swa st&ae;nene sweras micle. 
 For &d;ara dracena micelnysse n&ae;nig mann naht ea&d;elice on &t;&ae;t land gefaran m&ae;g. 
 Fram &t;isse stowe is o&d;er rice on &d;a su&d; halfe &t;&ae;s garsecges  &t;&ae;t is geteald &t;&ae;s l&ae;ssan milget&ae;les stadia CCC &amp; &t;reo &amp; twentig  &amp; &t;&ae;s miclan &d;e leuua hatte CCLV &amp; an mil. 
 &amp; &t;&ae;r beo&d; kende Homodubii &t;&ae;t by&d; twylice. 
 Hi beo&t; o&d; &d;ene nafelan on menniscum gescape &amp; sy&d;&d;an on eoseles gescape; hi habba&d; long sceancan swa fugelas &amp; li&d;elice stefne. 
 Gyf hi hwylcne mon on &d;am landum ongita&d; o&d;&d;e geseo&d; &t;onne feorria&d; hi &amp; fleo&d;. 
 &D;onne is o&d;er stow ellreorde men beo&d; on  &amp; &t;a habba&d; kyningas under him &d;&ae;ra is getald CX. 
 &T;&ae;t syndon &d;a wyrstan men &amp; &t;a ellreordigestan. 
 &T;&ae;r syndan II sea&d;as  o&d;er sunnan &amp; o&d;er monan. 
 Se &d;e sunnan is se by&d; d&ae;ges hat &amp; nihtes ceald  &amp; se &d;e monan is se bi&d; neahtes hat &amp; d&ae;ges cald. 
 Heora widnes is CC mila &d;&ae;s l&ae;ssan getales &t;e stadia hatte &amp; &d;&ae;s maran &d;e leuua hatte CXXXIII &amp; an healf mil. 
 On &t;ysse stowe beo&d; treowcynn &t;a beo&d; laurbeame &amp; eletreowum gelice. 
 Of &d;am treowum balsamum se deorweor&d;esta ele bi&d; eall kenned. 
 Seo stow is &t;&ae;s l&ae;ssan milget&ae;les &d;e stadia hatte CLI &amp; &t;&ae;s maran &t;e leuua hatte LI. 
 &D;onne is sum ealand on &d;&ae;re Readan S&ae;  &t;&ae;r is moncynn &t;&ae;t is mid us Donestre genemned  &t;a syndon geweaxene swa frihteras fram &d;an heafde o&d; &d;one nafelan  &amp; se o&d;er d&ae;l by&d; mannes lice gelic. 
 &amp; hi cunnon eall mennisc gereord. 
 &T;onne hi fremdes kynnes mann geseo&d;  &d;onne n&ae;mna&d; hi hine &amp; his magas cu&d;ra manna naman  &amp; mid leaslicum wordum hine beswica&d;  &amp; him onfo&d;  &amp; &t;&ae;nne &ae;fter &t;an hi hine freta&d; ealne butan his heafde &amp; &t;onne sitta&d; &amp; wepa&d; ofer &d;am heafde. 
 &D;anan is east &d;&ae;r beo&d; men akenned &t;a beo&d; aw&ae;stme fiftyne fota lange &amp; on br&ae;de tyn fotm&ae;la. 
 Hi habba&d; micle heafda &amp; earan swa fann. 
 O&t;er eare hi him on niht underbreda&d;  &amp; mid o&d;ran hy wreo&d; him. 
 Beo&d; &t;a earan swi&d;e leohte &amp; hi beo&d; an lichoman swa hwite swa meolc. 
 &amp; gif hi hwylcne mann on &d;am landum geseo&d; o&d;&t;e ongyta&d;  &t;onne nima&d; hi heora earan on hand &amp; feorria&d; hi &amp; fleo&d;  swa hr&ae;dlice swa is wen &t;&ae;tte hi fleogen. 
 &D;onne is sum ealand in &d;am beo&d; men akend &t;ara eagan scina&d; swa leohte swa man micel blacern on&ae;le on &t;ystre nihte. 
 &D;onne is sum ealand &t;&ae;t is &d;&ae;s l&ae;ssan milget&ae;les &d;e stadia hatte on lenge &amp; on br&ae;de CCC &amp; LX  &amp; &t;&ae;s miclan &d;e leuua hatte XC. 
 &T;&ae;r w&ae;s timbred on Beles dagum &t;&ae;s cinges &amp; Iobes templ of isernum geweorcum &amp; of &ae;renum geworht. 
 &amp; on &d;&ae;re ylcan stowe is east &d;anon eac o&t;er templ sunnan halig to &t;am is sum ge&t;ungen &amp; gedefe sacerd to gesett  &amp; he &d;a hofa gehealde&d; &amp; begyme&t;. 
 &D;onne is gylde wingeard &ae;t sunnan upgange se hafa&d; berian hundteontiges fotm&ae;la lange &amp; fiftiges. 
 On &d;am bergean beo&d; cende swylce meregrota o&d;&d;e gymmas. 
 &D;onne is o&d;er rice on Babilonia landum &t;&ae;r is seo m&ae;ste dun betweoh Media dune &amp; Armenia. 
 Seo is ealra duna m&ae;st &amp; higest. 
 &T;&ae;r syndon gedefelice menn &t;a habba&d; him to kynedome &amp; to anwealde &t;a Readan S&ae;. 
 &T;&ae;r beo&d; kende &t;a deorwor&d;an gimmas. 
 Ymb &t;a stowe beo&d; wif akenned  &d;a habba&d; beardas swa side o&d; heora breost  &amp; horses hyda hi habba&d; him to hr&ae;gle gedon. 
 &T;a syndan huntigystran swi&d;e genemde  &amp; fore hundum tigras &amp; leopardos &t;&ae;t hi feda&d; &t;&ae;t syndan &t;a kenestan deor. 
 &amp; ealra &d;&ae;ra wildeora kynn  &t;&ae;ra &t;e on &d;&ae;re dune akende beo&d;  &t;&ae;t hi gehuntiga&t;. 
 &D;onne sindon o&d;re wif &d;a habba&d; eoferes tucxas &amp; feax o&d; helan side  &amp; on lendenum oxan t&ae;gl. 
 &T;a wif syndon &d;reotyne fota lange &amp; heora lic bi&d; on marmorstanes hwitnysse. 
 &amp; hi habba&d; olfenda fet &amp; eoferes te&d;. 
 For heora unclennesse hie gefelde wurdon fram &d;am mycclan macedoniscan Alexandre. 
 &T;a he hi lifiende gefon ne mihte  &t;a acwealde he hi for &d;am hi syndon &ae;wisce on lichoman &amp; unweor&d;e. 
 Be &t;am garsecge is wildeora cynn &t;a hattan Catini &t;a syndon freawlitige deor. 
 &amp; &t;a syndon menn &d;a be hreawan fl&ae;sce &amp; be hunige lifigea&d;. 
 On &t;am wynstran d&ae;le &t;&ae;t rice is &t;e &d;a deor on beo&t; Catinos  &amp; &t;&ae;r beo&d; g&ae;stli&t;ende menn  cyningas &t;a habba&d; under him m&ae;nigfealde leodhatan. 
 Heora landgem&ae;re beo&d; neah &t;am garsecge  &amp; &t;anan fram &t;am wynstran d&ae;le syndan manege cyningas. 
 &D;is mannkynn lifa&d; fela geara  &amp; hi syndon fremfulle menn. 
 &amp; gyf hwylc mann to him cyme&d; &t;onne gyfa&d; hi him wif &ae;r hi hine onweg l&ae;tan. 
 Se macedonisca Alexander  &t;a &d;a he him to com  &t;a w&ae;s he wundriende hyra menniscnysse  ne wolde he hi cwellan ne him nawiht la&d;es don. 
 &D;onne syndon treowcynn of &d;am &d;a deorweorstan stanas beo&d; acende  &amp; &t;anon &t;&ae;tte hi growa&d;. 
 &D;&ae;r mannkynn is &t;&ae;r syndan sweartes hiwes on ansyne  &t;a man hate&d; silhearwan. 
 &D;onne is sum land wingeardas weaxat on swi&d;ast  &t;&ae;r bi&d; rest of elpenda bane geworht. 
 Seo is on lenge &t;reo hund fotm&ae;la lang &amp; syxa. 
 &D;onne is sum dun A&d;amans hatte. 
 On &d;&ae;re dune bi&d; &t;&ae;t fugelcynn &t;e Grifus hatte. 
 &T;a fugelas habba&d; feower fet &amp; hry&d;eres t&ae;gl &amp; earnes heafod. 
 On &t;&ae;re ylcan stowe by&d; o&d;er fugelcynn Fenix hatte. 
 &T;a habba&d; cambas on heafde swa pawan  &amp; hyra nest &t;&ae;tte hi wyrca&t; of &d;am deorweor&d;estan wyrtgemangum &t;e man cinnamomum hate&d;. 
 &amp; of his &ae;&d;me &ae;fter &t;usend gearum he fyr on&ae;le&d; &amp; &t;onne geong upp of &t;am yselum eft arise&t;. 
 &D;onne is o&d;er dun &t;&ae;r syndon swearte menn  &amp; n&ae;nig o&d;er man to &d;am mannum geferan mag for &d;am &t;e seo dun by&d; eall byrnende. 
