 He h&ae;fde getacnunge ures H&ae;lendes Cristes  &t;e on his agenum dea&d;e &t;one deofol gewylde &amp; his mihte oferswi&d;de &amp; hine mankynnes ben&ae;mde. 
 &D;a Philistei  swa swa we her beforan s&ae;don  bes&ae;ton &t;one Samson &amp; hine ofslean woldon on heora birig Gaza; ac he b&ae;r &d;a gatu upp to anum beorge  to bysmore his feondum. 
 Eall swa &t;a Iudeiscan  &t;e ofslogon urne Drihten  besetton his birgene sona mid wearde  ac he tobr&ae;c hellegatu mid his heofonlican mihte  &amp; of &t;am deofle genam &t;one d&ae;l  &t;e he wolde  Adames ofspringes  &amp; he ea&d;elice aras of &d;am dea&d;e gesund on &t;am &t;riddan d&ae;ge &amp; astah to heofenum to his halgan F&ae;der  gewunnenum sige  to wuldre him sylfum &amp; his halgum &t;egnum  &t;am &d;e he alysde. 
 Nelle we secgan na swi&d;or be &t;isum  buton &t;&ae;t se Israhel  &t;e we embe spr&ae;con  mislice ferde  o&d; &t;&ae;t hi fengon to ciningum  swa swa on Cininga Bocum ys full cu&d; be &d;am. 
 &D;a Romaniscan leoda w&ae;ron eac lange eal swa buton cynegum  &ae;r &t;am &d;e cristendom w&ae;re  &amp; h&ae;fdon him consulas  &t;&ae;t we cwe&d;a&d; r&ae;dboran. 
 Se consul sceolde him eallum wisian &amp; beon heora yldost to anes geares fyrste; feng &t;onne o&d;er to  o&d;res geares firste  to &t;am ylcan anwealde  &amp; eode swa abutan be heora gebyrdum &amp; be heora ge&t;ing&d;um  o&d; &t;&ae;t heora formanega oft fengon to anwealde &amp; wunodon him on sibbe swi&d;e anr&ae;dlice  &amp; heold &ae;lc o&d;erne on arwur&d;nisse. 
 Swa hi h&ae;fdon &d;a si&d;&d;an cesares ofer hig  &t;&ae;t we cwe&d;a&d; caseres  &t;a beo&d; cininga yldest  &amp; hi mid heora wisdome gewyldon &t;a &ae;t nehstan ealne middaneard to heora anwealde. 
 Hi h&ae;fdon &ae;lce d&ae;ge heora witena gemot  &amp; w&ae;ron gesette synderlice to &d;am &t;a senatores  &d;&ae;t synd &t;eodwitan  &t;e d&ae;ghwamlice smeadon on anum sindrian huse embe ealles folces &t;earfe heora r&ae;d kyddon si&d;&d;an &t;am casere &amp; him gewear&d; anes. 
 Gif &ae;nig leodscipe w&ae;s ungewylde &t;am casere  &t;onne sende he him to swa fela eoroda  &d;e mihton gebigan &t;&ae;t mennisc him to  o&t;&t;e mid egsunge &t;&ae;t hig bugon to sibbe  o&d;&d;e mid wige &t;&ae;t hi wurdon gewylde. 
 Eft on &t;am cristendome w&ae;s Constantinus se forma casere &d;e to Criste beah; &amp; us secga&d; bec &t;&ae;t he sigef&ae;st w&ae;s &t;urh &t;one H&ae;lend Crist &t;e he gecoren h&ae;fde. 
 Eac his &ae;ftergengan &t;e on God gelyfdon w&ae;ron &ae;fre sigef&ae;ste &t;urh &t;one so&d;an God  &amp; se cristendom weox wel on heora timan &amp; &t;&ae;t ealde deofolgild wear&d; adw&ae;sced &t;urh hi. 
 Se yldra Theodosius swi&d;e oft h&ae;fde sige on manegum gewinne for his miclum geleafan  swa &t;&ae;t on sumum gefeohte him sende God swa micelne wind  &t;&ae;t &t;a w&ae;mna flugon mid swiftum gesceote swi&d;e on heora find  &amp; his feonda w&ae;mna wendon on hi sylfe &amp; fylston &t;am casere  o&d; &t;&ae;t him com to fotum his wi&d;erwinna gewilniende fri&d;es. 
 Ac &t;a &t;&ae;s caseres cempan hine acwealdon  sona se gingra Theodosius w&ae;s swi&d;e gelyfed  &amp; he &ae;fre his fyrde &t;am H&ae;lende bet&ae;hte  &amp; God feaht for hine &amp; his fyrde geheold  swa &t;&ae;t on sumne s&ae;l sum his ealdormanna  &t;e him swi&d;e leof w&ae;s  wear&d; gel&ae;ht fram his feondum. 
 &D;a sende he sona to &t;&ae;s ealdormannes sunu mid micclum fultume  &amp; hi gemetton &t;&ae;rrihte Godes engel him togeanes gangende mid him  se him t&ae;hte &t;one weg  &t;e hi sylfe ne cu&d;on  ofer anum bradum fenne  &d;&ae;r nan f&ae;r &ae;r n&ae;s  &amp; ofer &t;am w&ae;tere mid wundorlicum f&ae;relde drium fotum ealle  swa swa Moyses dyde mid &d;am ealdan Israhel ofer &t;a Readan S&ae;  o&d; &t;&ae;t hi becomon &t;&ae;r &d;&ae;r he geh&ae;ft w&ae;s  &amp; his fynd ofslogon mid swurdes ecge &amp; &t;one ealdorman ahreddon fram heora re&d;nisse swa. 
 &D;&ae;ra Perscisra cyning w&ae;s &d;am casere wi&d;err&ae;de; &t;a sende he his here him to &amp; he eac gegaderode of &t;am Saraceniscum swi&d;e micele fyrde togeanes &t;am casere; ac Crist him sende to swa micelne ogan  &t;&ae;t hi hig sylfe adrengton an hund &d;usend manna on &d;&ae;re miclan ea  Eufrates gehaten  &amp; he wolde &t;a fri&d;; &d;a ne moste he abugan for his manna unr&ae;de. 
 He h&ae;fde on his anwealde an &d;usend cempena swa cene to wige  &t;&ae;t hi w&ae;ron gehatene ealle inmortales  &t;&ae;t sindon undeadlice; &d;a cw&ae;don &t;&ae;t hi woldon cunnian heora mihte on &d;&ae;s caseres fyrde  &ae;r &t;am &t;e hig fengon to sibbe. 
 Hi &t;a ferdon to truwiende on hi silfe  &amp; &d;&ae;s caseres fyrd feaht wi&d; hig sona  sume foran ongean  sume ferdon hindan  o&d; &t;&ae;t &t;a undeadlican lagon ealle deade; &amp; heora cyning &d;a beah to &t;&ae;s caseres willan. 
 On sumne s&ae;l woldon &t;a wi&d;err&ae;dan h&ae;&d;enan mid micelre fyrde faran on herego&d; on &t;&ae;s caseres anwealde on Romaniscre &t;eode  &amp; ferdon &d;a to mid miclum gefilce. 
 &D;is wear&d; &t;a gekydd &d;am casere sona  &amp; he hine gewende to his gewunelicum gebedum &amp; &t;&ae;t gewinn bet&ae;hte &t;am welwillendan H&ae;lende  &amp; him ra&d;e becom Cristes sylfes fultum  swa &t;&ae;t se heretoga &t;&ae;re h&ae;&d;enra fyrde  Rugas gehaten  mid heofonlicum ligette wear&d; sona ofslagen &amp; his geferan sume  &amp; eac o&d;er fyr of heofenum &t;a becom &amp; forb&ae;rnde &t;a herelafe  &d;&ae;t &t;&ae;r nan ne belaf  swilcne fultum h&ae;fde Theodosius &t;urh God. 
 On Engla lande eac oft w&ae;ron cyningas sigef&ae;ste &t;urh God  swa swa we secgan gehyrdon  swa swa w&ae;s &ae;lfred cining  &t;e oft gefeaht wi&d; Denan  o&t; &t;&ae;t he sige gewann &amp; bewerode his leode; swa gelice &ae;&d;estan  &t;e wi&d; Anlaf gefeaht &amp; his firde ofsloh &amp; aflimde hine sylfne  &amp; he on sibbe wunude si&t;&t;an mid his leode. 
 Eadgar  se &ae;&d;ela &amp; se anr&ae;da cining  ar&ae;rde Godes lof on his leode gehw&ae;r  ealra cininga swi&d;ost ofer Engla &d;eode  &amp; him God gewilde his wi&d;erwinnan a  ciningas &amp; eorlas  &t;&ae;t hi comon him to buton &ae;lcum gefeohte fri&d;es wilniende  him under&t;eodde to &t;am &t;e he wolde  &amp; he w&ae;s gewur&d;od wide geond land. 
 We endia&d; nu &t;isne cwide &t;us  &t;anciende &d;am &ae;lmihtigan ealra his godnissa  se &d;e &ae;fre rixa&d; on ecnisse  AMEN. 
