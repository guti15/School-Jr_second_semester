 &D;onne &t;u &t;&ae;s mannes andetnesse gehyre &amp; he &t;e his d&ae;da bote axige &amp; &t;u his lifes gescead wite bide hine &t;onne &ae;rost for godes lufon &amp; for his ege &t;&ae;t he his lif mid rihte libbe &amp; his drihtne mid eadmedum hyre &amp; his cristendom &amp; his fulluht wel gehealde &amp; his misd&ae;da andette &amp; his sawle l&ae;ce georne sece &amp; his f&ae;sten wel bega &amp; his cyrcan cl&ae;nlice sece &amp; godes beboda georne hlyste &amp; his lar&t;eowa. 
 &amp; beod him &t;&ae;t he hine wi&d; ofermetta healde for &t;am &t;an men is swi&d;e mycel &t;earf &t;&ae;t he him beorge &t;&ae;t ofermetta ne forwyrnon his sawle reste. 
 &amp; &ae;r&ae;tas &amp; oferdruncolnys &amp; unrihth&ae;med &amp; idel gylp &amp; unsibbe &amp; stala &amp; leasunga &amp; m&ae;nea&d;as &amp; lybblac &amp; ealle &t;as uncysta forbeod him. 
 &amp; bide hine &amp; l&ae;r hine &amp; cwe&d; him to  Ic &t;e halsige &amp; beode &amp; hate &t;&ae;t &t;u gode &ae;lmihtigum hyrsumige for&t;an me is neod&t;earf &t;&ae;t ic &t;e riht l&ae;re &amp; &t;e is neod&t;earf &t;&ae;t &t;u riht do &amp; &t;&ae;t &t;e n&ae;fre deofol beswican. 
 Ne mote &t;&ae;t &t;u l&ae;te &ae;nige synne ungeandet &t;&ae;ra &t;e &t;u geworht h&ae;bbe ne seo heo na&d;er ne to &t;on mycel ne eft to &t;on lytel ne &t;e n&ae;fre ne &t;ince to hefig ne to &t;am unea&d;elic ne to &t;am fullic to secganne &t;&ae;t &t;u his l&ae;te &ae;fre &ae;nig &t;ing ungeandet. 
 &amp; ge&t;enc &t;&ae;t &t;u &ae;nne nacodne lichaman on &t;as woruld brohtest &amp; &t;u hine scealt eft ana l&ae;tan buton &t;u hw&ae;t for Godes naman to gode gedo &t;a hwile &t;e god &t;e &t;isses lifes &amp; &t;isses for&d; gewitendlican geunnan wylle. 
 &amp; ge&t;enc &t;&ae;t &t;e is seo tid swi&d;e uncu&d; &amp; se d&ae;g &t;e &t;u scealt &t;as l&ae;nan woruld forl&ae;tan &amp; to godes dome gel&ae;ded beon &amp; &t;onne mid &t;inre anre sawle riht &ae;gyldan ealra &t;inga gehwylces &t;&ae;s &t;u &ae;r mid &t;inum lichaman on &t;inum life gefremodest. 
 &T;onne ne bi&d; nan riht &t;&ae;s &t;e &t;u &ae;fre gedydest godes o&d;&d;e yfeles godes &ae;lmihtiges eagum bemi&d;en. 
