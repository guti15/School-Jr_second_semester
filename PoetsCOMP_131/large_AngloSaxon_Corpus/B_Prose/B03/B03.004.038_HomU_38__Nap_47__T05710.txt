 Larspel and scriftboc. 
 Leofan men  do&d;  swa ic eow bidde  gehyra&d;  &t;&ae;t so&d; is. 
 Understande se  &d;e wille  hit is swutol and gesyne &t;&ae;t &t;es &t;eodscipe is swi&d;e forsyngod; and &t;y is ons&ae;ge oft  n&ae;s &ae;ne  here and hunger  bryne and blodgyte  unw&ae;stm and unweder  stalu and steorfa and fela ungelimpa. 
 &D;onne is micel &t;earf ealre &t;isse &t;eode helpes and r&ae;des. 
 For&d;am to for&d; heo is bed&ae;led gyt and gefyrn w&ae;s r&ae;des and rihtes for gode and for worulde. 
 And her unrihta fela rixa&d; on lande  and nis a fela manna  &t;e hogie ymbe &t;a bote swa georne  swa man sceolde. 
 Ac d&ae;ghwamlice man yce&d; yfel &ae;fter o&d;rum and unriht r&ae;re&d; and &ae;lc riht lytle&d; for gode and for worulde. 
 And &t;am man tala&d; wace  &t;e woldan for godes ege georne riht lufian  gif hy swa mihton  and &t;a syndon m&ae;&d;e and munde bed&ae;lde ealles to swi&d;e  for&d;am swicdom is swi&d;ra  &t;onne sy wisdom  wide geond &t;as &t;eode  and swa w&ae;s to lange. 
 Eala  eala  fela is nu &d;a fracodra getryw&d;a wide mid mannum. 
 Ac so&d; is  &t;&ae;t ic s&ae;cge  gecnawe se  &d;e wylle  seldan cym&d; god w&ae;stm of yfelum s&ae;de  ne wyr&d; hit &ae;fre ful god &ae;r on &t;isse &d;eode  &ae;r man aweodige &t;a unriht and &t;a manweorc  &t;e man wide s&ae;w&d; and gesawen h&ae;f&d; be &ae;ghwylcum ende. 
 Ac wolde man geswican &t;ara mand&ae;da  &t;onne godade hit sona. 
 Leofan men  se halga Iohannes cw&ae;&d;: &ae;fter &t;am &t;usende bi&d; se deofol unbunden. 
 Nu is &t;&ae;t &t;usendfeald get&ae;l agan &ae;fter mennisclicum get&ae;le  ac hit is on &t;&ae;s h&ae;lendes andweardnesse  hw&ae;nne he hit geendige. 
 &D;&ae;t &t;usendfeald get&ae;l is fulfremed  ac se wat his geendunge  &t;e ealle &t;ing mid his agenre mihte gesceop. 
 Manega men wena&d;  &t;&ae;t &t;es middaneard scule standan on six &t;usend wintrum  for&d;an &t;e god &ae;lmihtig gescop ealle &t;ing binnan six dagum. 
 Ac &t;&ae;t get&ae;l wise witan hit on o&d;re wisan getrahtnedon. 
 &D;a six dagas  &t;e god &ae;lmihtig gesceop &t;urh his agene mihte on so&d;re &t;rynnesse  &t;&ae;t is f&ae;der and sunu and halig gast and is an so&d; god rixigende and gemende ealra his gesceafta a butan ende. 
 &D;a six dagas getacnia&d;  &t;&ae;t we scylon on geswince libban her on life and &ae;fter &t;issum life for urum godum d&ae;dum mede onfon &ae;t urum scyppende on &t;am seofo&d;an d&ae;ge. 
 &AE;lces mannes tima bi&d; geendod binnan seofan daga fyrste; and &t;onne gerest he hine  and seo sawel feh&d; to &t;am  &t;e se lichama &ae;r geworhte  o&d;&d;&ae;t se eahto&d;a d&ae;g cym&d;; &t;&ae;t is domes d&ae;g  &t;&ae;t is se eca d&ae;g  se langa d&ae;g &ae;fter &t;am dome  se myriga d&ae;g  se halgesta sunnand&ae;g  godes d&ae;g and ealra halgena d&ae;g. 
 &D;&ae;s d&ae;ges sawla and lichaman beo&d; gesamnode. 
 &T;y d&ae;ge blissia&d; &t;a  &d;e sunnand&ae;ges freols heoldan and heora lencten wel gef&ae;sten and &t;a twelf ymbrendagas gode to &t;ance and freols and f&ae;sten wel geheoldan. 
 &D;onne anes gehwylces mannes d&ae;da cy&d;a&d;  hwylce cl&ae;ne beo&d;  hwylce fule; &t;&ae;t fyr hit geswutela&d;. 
 &D;onne we scylon standan beforan &t;am gyldenan cynestole  &t;&ae;t we agyldan gode full gescead for urum d&ae;dum  &t;&ae;t we onfon &ae;t him swa ece wite  swa ece mede. 
 &D;us bi&d; eall &t;&ae;t &t;usendfeald get&ae;l geendod and ealle &t;a deopan &t;ing and &t;a bradnessa and &t;a langsumnessa and &t;ara cyninga rice and &t;ara gerefena unriht and reaflac and deopnessa and woge domas and pr&ae;ttas. 
 &D;onne grania&d; and wania&d; &t;a  &t;e her blissedon and f&ae;gnedon. 
 &D;onne bi&d; heom heora meodudrenc  win and beor eall to ecum &t;urste awend. 
 Ealle &t;as sorga hi magon awendan heom to blisse  gif hi her on life to bote gecyrra&d; and mid &ae;lmessum and mid m&ae;ssesangum heom to gode h&ae;lo seca&d;. 
 &D;&ae;t get&ae;l  &t;e we ymbe spr&ae;ce h&ae;fdon  hit is gyt geornlice to asmeagenne  and hit is to apinsianne  hw&ae;t hit getacna&d;  gif hit bi&d; atrahtnod  hu hit to &d;am wyrsan get&ae;le belimp&d;. 
 Hit is gecweden and on halgum gewritum ger&ae;d  &t;&ae;t ehta synd heafodgyltas. 
 Se forma is &ae;lces yfeles angin l ord  se is superbia gehaten. 
 Se o&d;er inuidia  &t;&ae;t is anda. 
 Se &d;ridda is ira  &t;&ae;t is yrre. 
 Se feor&d;a is tristitia  &t;&ae;t is unrotnes. 
 Se fifta is auaritia  &t;&ae;t is gitsung. 
 Se sixta is uentris ingluuies  &t;&ae;t is oferfyll. 
 Se seofe&d;a is luxuria  &t;&ae;t is galscipe. 
 Se eahto&d;a is uana gloria  &t;&ae;t is idel gylp. 
 Manega &t;ing we mihton secgan be &t;issum un&t;eawum  ac us &t;inc&d; gef&ae;dlic  &t;&ae;t we &ae;lcne cristenne man warnian wi&d; &t;as egeslican and &t;as deofollican co&d;e  &t;&ae;t is wi&d; &t;as hellican un&t;eawas. 
 &D;&ae;t is so&d; and na leas  &t;&ae;t swa hwa  swa &ae;nig &t;issera un&d;eawa beg&ae;&d; o&d; his ended&ae;g  he sceal beon cwylmiende mid deofle a butan ende  butan he hit gebete. 
