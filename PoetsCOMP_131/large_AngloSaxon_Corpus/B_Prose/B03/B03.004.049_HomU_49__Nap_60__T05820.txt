 Be h&ae;&d;endome. 
 Nemo cristianorum paganas superstitiones intendat  sed gentilium inquinamenta omnia omnino contemnat. 
 Eala  mycel is nyd&t;earf manna gehwylcum  &t;&ae;t he wi&d; deofles larswice warnige symle  and &t;&ae;t he h&ae;&d;enscype georne &ae;fre forbuge  &t;&ae;t &t;e he gedon m&ae;ge. 
 And  gyf hit geweor&d;e  &t;&ae;t cristen man &ae;fre heonanfor&d; ahwar he&d;endom begange o&d;&d;on ahwar on lande idola weor&d;ige  gebete &t;&ae;t deope for gode and for worolde; and  se &d;e to gelome &t;&ae;t unriht begange  gylde mid Englum swa wer  swa wite  and on Dena lage lahslite  be &d;am &t;e seo d&ae;d sy. 
 And  gyf wiccean o&d;&d;e wigelearas  horingas o&d;&d;e horcwenan  mor&d;wyrhtan o&d;&d;e mansworan innan &t;ysan earde weor&d;an agytene  fyse hy man georne ut of &t;ysan earde and cl&ae;nsige &t;as &t;eode o&d;&d;on on earde forfare hy mid ealle  butan hi geswicon and &t;e deoppor gebetan. 
 And do man  swa hit &t;earf is  manfulra d&ae;da on &ae;ghwylcan ende styre man swy&d;e. 
 Her syndan on earde godcundness&ae; wi&d;ersacan and godes lage oferhogan  manslagan and m&ae;gslagan  cyrichatan and sacerdbanan  hadbrecan and &ae;wbrecan  myltestran and bearnmyr&d;ran  &t;eofas and &t;eodsca&d;an  ryperas and reaferas  leogeras and liceteras and leodhatan hetele ealles to manege &t;e &d;urh mansylene baria&d; &t;as &t;eode  and wedlogan and w&ae;rlogan and lytle getryw&d;a to wide mid mannum. 
 And ne byrh&d; se gesibba hwilan gesibban &t;e ma  &t;e &d;am fremdan  ne bro&d;or his bre&d;er o&t;re hwile ne bearn for oft his f&ae;der ne meder. 
 Ne na fela manna ne healt his getryw&d;a swa wel  swa he scolde  for gode and for worolde. 
 Ac do man  swa hit &t;earf is  gebete hit georne and cl&ae;nsige &t;as &t;eode  gyf man godes miltse geearnian wylle. 
