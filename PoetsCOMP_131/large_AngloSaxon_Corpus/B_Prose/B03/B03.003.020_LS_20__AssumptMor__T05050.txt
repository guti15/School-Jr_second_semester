 Men &d;a leofestan  gehyra&t; nu hw&ae;t her seg&t; on &t;issum bocum be &t;&ae;re halgan f&ae;mnan Sancta Marian  hu be hire on &t;as tid geworden w&ae;s. 
 Heo w&ae;s w&ae;ccende d&ae;ges &amp; nihtes &amp; hie gebiddende &ae;fter Drihtnes upstige. 
 &T;a com hire to Drihtnes engel &amp; he w&ae;s cwe&t;ende  Aris &t;u Maria &amp; onfoh &t;issum palmtwige &t;e ic &t;e nu brohte  for &t;an &t;u bist so&t;lice &ae;r &t;rim dagum genumen of &t;inum lichoman  &amp; ealle Drihtnes apostolas beo&t; sende &t;e to bebyrgenne. 
 &T;a cw&ae;&t; Maria to &t;&ae;m engle  Hw&ae;t is &t;in nama? 
 &T;a cw&ae;&t; se engel to hire  Hw&ae;t secestu minne naman  for&t;on he is mycel &amp; wundorlic? 
 &T;a Sancta Maria &t;is gehyrde &t;a astah heo on &t;one munt &t;e w&ae;s nemned Oliuete. 
 &amp; &t;&ae;t w&ae;s so&t;lice swi&t;e scinende palmtwig &amp; hit w&ae;s &t;a swa leoht swa se mergenlica steorra  &t;e heo &t;&ae;r onfeng of &t;&ae;s engles handa. 
 &T;a w&ae;s heo swi&t;e wynsumiende &amp; mid mycle gefean gewuldrad. 
 &amp; ealle &t;a &t;e &t;&ae;r w&ae;ron hie gesawon &t;&ae;t se engel &t;e &ae;r com to hire astah on heofenas mid myclum leohte. 
 &T;a w&ae;s Maria eft hweorfende to hire huse  &amp; heo &t;a alegde &t;&ae;t palmtwig mid ealre ea&t;modnesse  &t;e heo &ae;r onfeng of &t;&ae;s engles handa. 
 &amp; heo eac alegde hire hr&ae;gl &t;e heo mid gegyred w&ae;s  &amp; &t;woh hire lichoman. 
 &amp; heo hie gegyrede mid &t;on selestan hr&ae;gle &amp; &t;a w&ae;s swi&t;e gefeonde &amp; swi&t;e blissigende  &amp; bletsode god &amp; w&ae;s cwe&t;ende  Benedico nomen tuum et laudabile in secula seculorum; Ic bletsige &t;inne &t;one halgan naman  for&t;on &t;e he is mycel &amp; hergendlic in worlda world. 
 Ic &t;e bidde min Drihten &t;&ae;t &t;u sende ofer me &t;ine bletsunga. 
 &T;a w&ae;s Maria cwe&t;ende  Mid &t;y &t;e &t;u me hate of minum lichoman gewitan  &t;onne onfoh &t;u minre sawle. 
 &T;a w&ae;s se engel cwe&t;ende  Ne beo &t;u  Maria  geunreted. 
 Mid &t;y &t;e heo &t;is gehyrde  &t;a w&ae;s heo cleopigende &amp; cegende ealle hire magas &t;a &t;e &t;&ae;r neah w&ae;ron  &amp; w&ae;s cwe&t;ende  Gehyra&t; me nu ealle  &amp; gelyfa&t; ge ealle on God F&ae;der &ae;lmihtigne  for&t;on &t;ys morgenlican d&ae;ge ic beo gangende of minum lichoman &amp; ic gange to minum Gode. 
 &amp; ic bidde eow ealle &t;&ae;t ge anmodlice wacian mid me o&t; &t;a tid &t;e on &t;&ae;m d&ae;ge bi&t; mines gewinnes ende. 
 &amp; mid &t;y &t;e heo &t;is gecweden h&ae;fde  &t;a com &t;&ae;r sona se eadega. 
 Dura &d;&ae;ra halgan Marian  &amp; hie gesawon be him tweonum &t;&ae;t heo w&ae;s gewuldrod. 
 &amp; hie &t;a haletton on hie &amp; hie cw&ae;don  Deo gratias  for&d;on we w&ae;ron tod&ae;ge ealle on annesse gemedemode. 
 For&d;on is so&d;lice se cwide gefylled Dauides &d;&ae;s witgan &t;e he cw&ae;&d;  Ecce quam bonum et quam iocundum habitare fratres in unum  Hu good is &amp; hu wynsum &t;&ae;t mon eardige on &d;ara gebro&d;ra annesse. 
 &amp; &t;a cw&ae;&d; hira &ae;lc to o&d;rum  uton gebiddan us to urum Drihtne &t;&ae;t he us &t;&ae;t cu&t; gedo &t;&ae;t he us tod&ae;ge wolde on &d;isse tide gesomnian. 
 &T;a cw&ae;&d; Petrus to Paule  Bro&d;or Pawlus  aris &t;u &amp; gebide &t;e &ae;r  for&d;on &t;u eart leohtes swer. 
 &amp;  ealle &t;a &t;e ymbe me standa&t; hie hie syndan betran &t;onne ic &amp; &t;u eart forel&ae;rende on &d;ara apostola gebede  &amp; &t;u eart eal Drihtnes gife full. 
 &T;a w&ae;ron ealle &t;a apostolas gefeonde for Paules ea&d;modnesse. 
 &amp; swa swa Petrus gesette &t;ysum menniscum cynne  &t;a a&t;enede Sanctus Petrus his handa to Gode. 
 &amp; w&ae;s cwe&t;ende  Domine Deus omnipotens  qui sedes super cherubin &ae;t profundi  Drihten &ae;lmihtig God  &t;u &t;e sitest ofer cherubine &amp; ofer deopnesse ealra grunda  &amp; we ahebba&d; ure handa to &t;e on anlicnesse &t;inre rode  &amp; on &t;inre cy&t;&t;e we r&ae;ste habba&t;  for&d;on &t;e &t;u sylest urum leomum r&ae;ste  for&d;on &d;e hie on &t;inum noman wunnon. 
 &amp; &t;u eallum oferhydigum ea&t;modnesse forgifest &amp; oferswi&t;est dea&t;. 
 &T;u eart so&t;lice ure r&ae;st  &amp; &t;u Drihten eart ure Scyldend  &amp; on &t;e we cegea&t;  &d;u &t;e wunast on Suna &amp; F&ae;der on &t;e &amp; &t;u eart ana mid Halige Gaste on worlda world. 
 &T;a ondswaredon him ealle &t;a apostolas &amp; cw&ae;don  Amen. 
 &T;a arn se eadiga Iohannes to eallum &t;am apostolum  &amp; w&ae;s cwe&d;ende to him  Benedicite fratres  et dixerunt Petrus  Bletsia&d; gebro&d;or &t;a leofestan  urne Drihten. 
 &T;a cw&ae;&d; Petrus &amp; Andreas to Iohanne  &t;u leofa drihten  gecy&t;e us hwylce gemete &t;u come tod&ae;g to us. 
 &T;a cw&ae;&t; Iohannes  Bletsia&d;  bro&t;or &t;a leofestan  urne god &amp; gehyra&t; ge ealle &t;&ae;t he w&ae;s gongende to d&ae;g on &t;as ceastre  &amp; he w&ae;s l&ae;rende &t;&ae;t ge eow geb&ae;don to Gode on &t;a nigo&t;an tid &t;&ae;s d&ae;ges. 
 &amp; &t;a semninga astag mycel wolcen on &t;a ilcan stowe on &t;&ae;re &t;e we w&ae;ron gesamnode  &t;&ae;r we geherdan Godes word  &amp; &t;a s&ae;mninga &t;a embsealdon ealle &t;a apostolas &t;a halgan Marian &amp; hie gegripan on hire middel. 
 &amp; &t;a gesawon hie &amp; ealle &t;a &t;e &t;&ae;r w&ae;ron  &t;&ae;t se eadiga Michael genam &amp; &t;a slog on &t;&ae;s huses duru  &amp; heo him ne forwyrnde ac heo hie ontynde. 
 &amp; he &t;&ae;r gemette swi&t;e manig folc &t;e &t;&ae;r &ae;tstodan. 
 &amp; &t;&ae;r eac stod &t;&ae;re halgan Marian sweostor &amp; heo spr&ae;c to &t;&ae;m weorode &amp; cw&ae;&t;  &t;ys myrgenlican d&ae;ge heo bi&t; gongende of lichoman. 
 &amp; &t;a &ae;lc &t;ara &t;e &t;is gehyrde w&ae;s swi&t;e wepende. 
 &amp; &t;a w&ae;s Maria cwe&t;ende  Nunc fratres audite  Bro&t;or &t;a leofestan  gehyra&t; ge me nu ealle &t;&ae;t ic beo &t;ys morgenlican d&ae;ge gongende of lichoman. 
 &T;a cw&ae;don &t;a apostolas to hire  Ne ceara &t;u  Maria  ne ne wep  &t;&ae;t &t;in folc ne sy gedrefed  for&t;on &t;is cw&ae;&t; ure Drihten &amp; ure beboda Lareow  mid &t;y &t;e he w&ae;s hlifigende ofer s&ae;s brim &t;a he w&ae;s &ae;t his &ae;fengereordum. 
 For&t;on ic eow manige ealle &t;&ae;t  ge &t;is folc wepende &t;&ae;t her ymbstande&t;. 
 &T;a &t;&ae;t folc ongan tweogan on heora heortan &amp; hie cw&ae;don  To hwan ondr&ae;de&t; &t;eos halige Maria hire dea&t;  &amp; mid hire syndan Godes apostolas &amp; o&t;re &t;a &t;e hie bera&t; to hire &ae;riste? 
 &T;a cw&ae;don &t;a apostolas to &t;&ae;m folce  Heo bi&d; swi&t;or gestrangod be us tweonum &t;urh Drihtnes gehat &amp; ne tweoge &t;is folc be hire untrumnesse  ne be hire geleafan. 
 &amp; mid &t;y &t;e hie &t;is gesprecen h&ae;fdon  &t;a com &t;&ae;r se eadiga Iohannes &amp; w&ae;s ingongende of &t;&ae;re halgan Marian huse  &amp; halette on hie mycelre stefne &amp; w&ae;s cwe&t;ende  Aue Maria gratia plena Dominus tecum  Hal westu  Maria  &t;u eart geofe ful. 
 &T;u eart gebletsod. 
 Betuh ealle wifcyn &amp; betuh ealle halie gastas. 
 &amp; heo &t;a ondswerede &amp; cw&ae;&t;  Bro&t;er &t;a leofestan  ic eow bidde ealle &t;&ae;t ge me secgan hwylce gemete ge coman ealle samod tod&ae;g to me  o&t;&t;e hwa s&ae;gde eow &t;&ae;t ic sceolde beon &t;ys mergenlican d&ae;ge gongende to heofenum? 
 &amp; swa anra gehwylc &t;ara apostola bi&t; geseted to his synderlicre stowe &t;&ae;t he bodige his godcundnesse &amp; hire geeacnunge. 
 &amp; &t;a apostolas tugon hie up &amp; hie gesetton on &t;&ae;m f&ae;gran neorxnawange. 
 &T;a w&ae;s Maria wynsumigende on hire gaste &amp; w&ae;s cwe&t;ende  Benedico te qui dominaris super omnem benedictionem  Ic &t;e bletsige  min Drihten  &t;u &t;e waldest ealre bletsunge  &amp; ic bletsige eal &t;in gehat &t;e &t;u me gehete. 
 Ofer minre gecignesse &t;u gesettest ealle &t;ine apostolas to minre byrgenne. 
 &amp; ic bletsige &t;inne &t;one halgan noman &t;e wuna&t; in ealra worlda world  Amen. 
 Et post hec uocauit Sancta Maria omnes apostolas in cubiculo suo et ostendit illis omnem indumentum  Ond &t;a &ae;fter &t;on &t;a cegde seo halige Mari&ae; to eallum &t;&ae;m apostolum on hire hordcofan  &amp; him &ae;teowde ealne hire gegyrelan &t;e heo wolde &ae;t hire byrgenne habban. 
 &amp; w&ae;s cwe&t;ende &t;is w&ae;s se &t;ridda d&ae;g geworden on &t;&ae;m heo gewat of lichoman fram us. 
 Ond &t;a cw&ae;&t; se eadiga Petrus to eallum &t;&ae;m apostolum &amp; to eallum &t;&ae;m folce  Bro&t;or &t;a leofestan  ic eow bidde ealle &t;a &t;e on &t;isse stowe syndon &t;&ae;t ge wacian mid me &amp; we b&ae;rnan gastlico leohtfato o&t;&t;&ae;t Drihten hider cume. 
 &amp; &t;a &ae;fter &t;ysum wordum &t;a com &t;&ae;r ure Drihten. 
 &amp; he hie gemette ealle anmodlice w&ae;ccende. 
 &amp; he hie onlyhte mid his &t;&ae;s Halgan Gastes gife. 
 &amp; he w&ae;s cwe&t;ende to him  Bro&t;or &t;a leofestan  ne sy eow n&ae;nigu cearo &t;&ae;t ge geseon &t;&ae;t &t;eos eadige Maria sy geceged to dea&t;e. 
 &amp; ne bi&t; heo no to &t;&ae;m eor&t;lican dea&t;e ac heo bi&d; gehered mid Gode  for&t;on &t;e hire bi&d; mycel wuldor gegearwod. 
 &amp; mid &t;y &t;e he &t;is gecweden h&ae;fde  &t;a ascean samninga mycel leoht on hire huse &t;&ae;t ealle &t;a fynd w&ae;ron oferswi&t;de &t;a &t;e &t;&ae;r w&ae;ron  &amp; &t;a &t;e &t;&ae;t leoht gesawon &t;a ne meahton asecgan for &t;&ae;s leohtes mycelnesse. 
 &amp; &t;a w&ae;s geworden mycel stefn of heofenum to Petre &amp; w&ae;s cwe&t;ende  Ic beo mid eow ealle dagas o&t; gyfylnesse &t;isse worlde. 
 &amp; &t;a ahof Petrus his stefne &amp; w&ae;s cwe&t;ende  We bletsia&t; &t;inne naman mid urum saulum &amp; we bidda&t; &t;&ae;t &t;u fram us ne gewite. 
 &amp; we bletsia&t; &t;e &amp; we bidda&t; &t;&ae;t &t;u onlyhte ure world  for &t;&ae;m &t;e &t;u eallum miltsast &t;&ae;m &t;e on &t;e gelyfa&t;. 
 &amp; &t;is w&ae;s cwe&t;ende se eadiga Petrus to eallum &t;&ae;m apostolum &amp; he trymede heora heortan mid Godes geleafan. 
 &AE;fter &t;yssum wordum gefylde  &t;a w&ae;s Maria arisende &amp; w&ae;s ut gangende of hire huse  &amp; hie geb&ae;d to &t;&ae;m gebede &t;e se engel hire tocw&ae;&t; &t;e &t;&ae;r com to hire. 
 &T;a &t;is gebed w&ae;s gefylled &t;a w&ae;s heo eft gangende on hire hus &amp; heo &t;a w&ae;s hleonigende ofer hire r&ae;ste  &amp; &ae;t hire heafdan s&ae;t se eadiga Petrus &amp; emb &t;a r&ae;ste o&t;re Cristes &t;egnas. 
 &amp; &t;a &ae;r &t;&ae;re syxtan tide &t;&ae;s d&ae;ges &t;a w&ae;s semninga geworden mycel &t;unorrad  &amp; &t;&ae;r w&ae;s swi&t;e swete stenc swa &t;&ae;tte ealle &t;a slepan &t;e &t;&ae;r w&ae;ron. 
 &amp; &t;a apostolas onfengon &t;&ae;re eadigan Marian &amp; &t;a &t;re f&ae;mnan &t;e him Crist &ae;r bebead  &t;&ae;t hie wacedon buton forl&ae;tnesse &amp; &t;&ae;t hie cy&t;don Drihtnes wuldor be hire &amp; ealle medemnesse be &t;&ae;re eadigan Marian. 
 &T;a slepan &t;a ealle &t;e &t;&ae;r w&ae;ron &t;a com &t;&ae;r semninga ure Drihten H&ae;lend Crist &t;urh wolcnum mid myccle mengeo engla &amp; w&ae;s ingangende on &t;&ae;re halgan Marian hus on &t;&ae;t &t;e heo hie inne reste. 
 Michahel se heahengel se w&ae;s ealra engla ealderman  he w&ae;s ymen singende mid eallum &t;&ae;m englum  mid &t;y &t;e H&ae;lend w&ae;s ingongende. 
 &T;a gemette he ealle &t;a apostolas emb &t;&ae;re eadigan Marian r&ae;ste  and he bletsode &t;a halgan Marian &amp; w&ae;s cwe&t;ende  Benedico te quia quicumque promisisti  Ic &t;e bletsige min Sancta Maria  &amp; eal swa hw&ae;t swa ic &t;e gehet eal ic hit gesette. 
 Ond &t;a andswarode him seo halige Maria &amp; w&ae;s cwe&t;ende  Ic do a &t;ine gife  min Drihten  &amp; ic &t;e bidde for &t;inum naman &t;&ae;t &t;u gehwyrfe on me ealle ea&t;modnesse &t;inra beboda  for&t;on &t;e ic m&ae;g don &t;ine gife. 
 &T;u eart gemedemod on ecnesse. 
 &amp; &t;a onfeng ure Drihten hire saule &amp; he hie &t;a sealde Sancte Michahele &t;&ae;m heahengle. 
 &amp; he onfeng hire saule mid ealra his leoma ea&t;modnesse. 
 &amp; n&ae;fde heo noht on hire buton &t;&ae;t an &t;&ae;t heo h&ae;fde mennisce onlicnesse &amp; heo h&ae;fde seofon si&t;um beorhtran saule &t;onne snaw. 
 &amp; &t;a fr&ae;gn Petrus urne Drihten &amp; w&ae;s cwe&t;ende  Hwylc is of us Drihten &t;&ae;t h&ae;bbe swa hwite saule swa &t;eos halige Marie? 
 &T;a cw&ae;&t; ure Drihten to Petre &amp; to eallum &t;&ae;m mannum &t;e &t;&ae;r w&ae;ron  &t;isse halgan Marian saule bi&t; a gewuldrod mid Gode  &amp; heo bi&t; a&t;w&ae;gen mid &t;&ae;m halgan &t;weale. 
 &amp; o&t;re apostolas beo&t; sende beforan hire b&ae;re  mid &t;y &t;e heo bi&t; gongende of lichoman. 
 &amp; hie ne gemetton nane swa hwite saule swa &t;&ae;re eadigan Marian w&ae;s  for&t;on heo lufode ma &t;eostro for hire synnum &amp; heo w&ae;s a &t;eh gehealden fram hire synnum. 
 &amp; hie gesawon ealle &t;&ae;t seo eadige Marie h&ae;fde swa hwite saule swa snaw. 
 &T;a cw&ae;&t; ure H&ae;lend to Petre &amp; to &t;&ae;re eadigan Marian lichoman  &t;ys mergenlican d&ae;ge heo bi&d; gangende on &t;isse ceastre on &t;a swi&t;ran healfe mines d&ae;les &amp; ge &t;&ae;r gemeta&t; niwe byrgenne. 
 &T;onne asette ge &t;one lichoman to &t;&ae;re byrgenne &amp; hine &t;&ae;r healda&t; swa ic eow bebeode. 
 &T;a mid &t;y &t;e he &t;is gecweden h&ae;fde ure Drihten  &t;a cleopode semninga &t;&ae;re eadigan Marian lichoma beforan him eallum &amp; w&ae;s cwe&t;ende  Wes &t;u gemyndig  &t;u gewuldroda Cyning  for&t;on ic beo &t;in hondgeweorc. 
 &amp; wes &t;u min gemyndig  for&t;on ic healde &t;inra beboda goldhord. 
 &amp; &t;a cw&ae;&t; ure Drihten to &t;&ae;re eadigan Marian lichoman  Ne forl&ae;te ic &t;e n&ae;fre min meregrot  ne ic &t;e n&ae;fre ne forl&ae;te  min eorclanstan  for&t;on &t;e &t;u eart so&t;lice Godes templ. 
 &amp; &t;a he &t;is gecweden h&ae;fde  &t;a astah ure Drihten on heofenas. 
 &T;a nam Petrus &amp; &t;a o&t;re apostolas hie  &amp; &t;a &t;reo f&ae;mnan &t;e &t;&ae;r wacodon  &amp; &t;wogan &t;&ae;re eadigan Marian lichoman  &amp; hie &t;a asetton ofer hire b&ae;re. 
 &amp; &t;a &ae;fter &t;on &t;a arison ealle &t;a &t;e &t;&ae;r slepan &amp; &t;a brohte Petrus &t;&ae;r &t;&ae;t palmtwig &t;&ae;t seo eadige Marie &ae;r onfeng of &t;&ae;s engles handa. 
 &T;a cw&ae;&t; se eadiga Iohannes  Tu es uirgo  tu debes procidere lectum . 
 &T;u eart seo cl&ae;noste f&ae;mne  &amp; &t;e gedafena&t; &t;&ae;t &t;u leore on &t;ine b&ae;re  &amp; we beran &t;is palmtwig &amp; cwe&t;an Godes lof. 
 &T;a cw&ae;&t; eft se halga Iohannes  &t;u eart forel&ae;rende on &t;ara apostola gebede  &amp; &t;e gedafena&t; &t;&ae;t &t;u leore on &t;ine b&ae;re  &amp; we &t;e &t;onne beran &t;&ae;t we cuman to &t;&ae;re stowe &t;&ae;r Drihten bebead  &amp; ne sy ure nan geunrotsod ac we gesigef&ae;stan &t;ine b&ae;re. 
 &amp; &t;a arison &t;a apostolas  &amp; hie hofan &t;a b&ae;re &amp; hie b&ae;ron mid heora handum. 
 &amp; Petrus &t;a so&t;lice onhof his stefne &amp; w&ae;s cwe&t;ende  In exitu Israhel ex Egypto  Alleluia  Israhel w&ae;s ut gangende. 
 Of &ae;gyptum  &amp; w&ae;s singende  Alleluia &amp; Drihten is so&t;lice &t;isse b&ae;re fultumiende. 
 &amp; &t;a apostolas w&ae;ron gangende on wolcnum &amp; hie &t;a b&ae;ron &t;a b&ae;re  &amp; hie cw&ae;don Godes lof. 
 &T;a &t;&ae;t folc &t;a &t;&ae;t gehyrde  &amp; &t;a Iudeas gesawon &t;a mycclan mengeo engla &amp; heora stefn w&ae;s swi&t;e hlud  &amp; hie heredon God  &t;a w&ae;ron hie swi&t;e erre on heora mode. 
 &amp; heora &t;a ongon &ae;lc cwe&t;an to o&t;rum  Hw&ae;t is &t;eos mengeo &amp; &t;is folc &t;e her &t;us hlude singe&t;? 
 &T;a cw&ae;&t; &t;ara apostola sum &t;e &t;&ae;r &ae;tstod  Maria is nu so&t;lice of lichoman gewiten  &amp; we cwe&t;a&t; lof ymb hie. 
 &amp; &t;a ra&t;e eode Satanas &t;&ae;t deofol &amp; &t;ara Iudea ealdormen &amp; heora ongan &t;a &ae;lc cwe&t;an to o&t;rum  Uton we nu arisan &amp; acwellan &t;a apostolas &amp; Marian lichoman geniman &amp; hie &t;onne mid fyre forb&ae;rnon  for&t;on &t;e heo geb&ae;r &t;one biswican. 
 &amp; &t;a Iudeas &t;a arison  &amp; hie &t;a ongunnon mid sweordum &amp; mid streng&t;um &t;yder gan  &t;ohton &t;&ae;t hie woldan ofslean &t;a apostolas. 
 &amp; &t;a on &t;a ilcan tid &t;a englas &t;a &t;&ae;r w&ae;ron on &t;&ae;m wolcnum  hie wurdon wyldran &t;onne &t;a Iudeas &amp; ongunnan slean &t;a Iudeas. 
 &amp; hie &t;a wurdon sona blinde &amp; feollan to eor&t;an. 
 &amp; heora heafdu slogan on &t;a wagas &amp; hie grapodan mid heora handum on &t;a eor&t;an &amp; nystan hwyder hie eodan. 
 &amp; &t;a an &t;e &t;&ae;r w&ae;s &t;ara Iudea aldorman he geneal&ae;can &t;&ae;m apostolum  &amp; he &t;a w&ae;s geseonde &t;&ae;t seo b&ae;r w&ae;s gesigef&ae;sted &amp; hie w&ae;ron so&t;lice ymen singende &t;a apostolas &amp; w&ae;ron cwe&t;ende  Nu is gefylled &t;&ae;t mycclle hatheort &amp; &t;&ae;t mycclle yrre &t;yses ealdermannes &amp; Drihten us sealde eardunga on &t;isse stowe &amp; on eallum ussum cynne  &amp; he us sealde orsorh wuldor. 
 Ond &t;a sona se arleasa gerefa cleopode mid mycelre stefne &amp; w&ae;s cwe&t;ende  Ic me wille nu onhwyrfan to &t;isse b&ae;re  &amp; &t;onne gegripan &t;&ae;t palmtwig &amp; hit &t;onne to eor&t;an afyllan  &amp; forsearedum him begen d&ae;las forbrecan &amp; forb&ae;rnan. 
 &T;a w&ae;s he gongende to &t;&ae;re b&ae;re &amp; &t;a on middan &t;&ae;m lichoman on &t;&ae;re b&ae;re  &t;a wear&t; he gef&ae;stnod be &t;&ae;re swi&t;ran handa to &t;&ae;re b&ae;re  &t;&ae;t he hangode to eor&t;an. 
 &T;a cleopode he mycelre stefne  &amp; w&ae;s wepende mid tearum on &t;ara apostola gesyh&t;e  &amp; w&ae;s &t;us cwe&t;ende  Adiuro uos per Deum uiuum . 
 Ic eow halsige &t;urh &t;one lifgendan God &t;&ae;t ge me ne forseon on &t;isse mycclan ned&d;earfe tide ond &d;e bide ealra swi&t;ost  min se halga Petrus  &t;&ae;t &t;u sy gemyndig hw&ae;t min f&ae;der &t;e gedyde  &t;a he w&ae;s duruweard. 
 &T;a fr&ae;gn hine so&t;lice Petrus &amp; cw&ae;&t;  W&ae;re &t;u mid &d;inum f&ae;der &t;a he me swa ladode &t;&ae;t hie me ne gegripon? 
 &amp; &t;a cw&ae;&t; se ealderman eft  Ic eow nu bidde ealle &t;&ae;t ge me ne forseon. 
 Ond &t;a cw&ae;&t; so&t;lice Petrus to him  Nis &t;&ae;t so&t;lice min miht ne n&ae;niges ures  ac gif &t;u gelyfest on H&ae;lende Crist  &t;&ae;t he sy Godes Sunu &t;&ae;s lyfgendan  &amp; arise fram dea&t;e. 
 Gif &t;u &t;onne ne gelyfest &t;&ae;t he sy Godes Sunu  &t;onne ne bist &t;u aseted on eor&t;an. 
 Ac we witan &t;&ae;t &t;yses menniscan cynnes fynd ablende eowre heortan &t;&ae;t Crist ne w&ae;re so&t; God  &amp; &t;onne bist &t;u geh&ae;led fram him. 
 Ac gong &t;u nu so&t;lice  &amp; cys &t;as b&ae;re  &amp; cwe&t; to &t;ysum lichoman &t;&ae;t &t;u gelyfe on God F&ae;der &amp; on Marian  for&t;on heo b&ae;r H&ae;lendne Crist. 
 &amp; &t;a se ealderman &t;ara sacerda bletsode Marian mid his tungan Ebreiscre stefne &t;urh wuldor. 
 &amp; heora n&ae;nig &t;a b&ae;re &t;a hwile ne ahof. 
 &amp; &t;a &ae;fter fyrstmearce &t;a bletsode he eft Marian lichoman on Moyses boca gewitnesse  &amp; &t;urh swi&d;e manigfealde gewreotu. 
 Ond of eallum &t;&ae;m he w&ae;s cwe&t;ende &t;&ae;t Maria w&ae;re &t;&ae;s lifgendan Godes templ. 
 &T;a w&ae;ron &t;a apostolas swi&t;e wundrigende fram him &amp; w&ae;ron cwe&t;ende to him  hwonon him &t;a wundorlican gereordo coman. 
 &T;a cw&ae;&t; Petrus to him  Ar&ae;ce &t;ine handa &amp; cwe&t; &t;&ae;t &t;u gelyfe on ures H&ae;lendes Cristes naman  &amp; on ealre &t;inre heortan  &t;onne wesa&t; &t;ine handa sona geedneowode &amp; beo&t; swa hie &ae;r w&ae;ron beforan &t;e. 
 &amp; &t;a w&ae;s hra&t;e geworden &t;&ae;t he gelyfde on his heortan. 
 &amp; &t;a cw&ae;&t; Petrus eft to him  Aris nu &amp; onfoh &t;ysum palmtwige &t;e her is beforan &t;isse halgan Marian b&ae;re. 
 &amp; &t;onne gang to &t;issa Iudea ceastre to &t;&ae;m &t;e &t;&ae;r ofslegene syndon mid blindnesse  ond sprec to him &amp; cwe&t;  Swa hwylc swa ne gelyfe&t; on H&ae;lend Crist &t;&ae;t he sy Godes Sunu &t;&ae;s lifgendan  &t;onne beo&t; &t;&ae;s eagan betynede. 
 &amp; &t;onne gif hwylc gelyfe on God  &t;onne &ae;thrin &t;u heora eagan mid &t;ysum palmtwige &t;e &t;u her onfenge on &t;ine hand  &t;onne onfo&t; hie ra&t;e gesyh&t;e. 
 Se &t;onne witodlice ne gelyfe&t; on God &t;onne ne gesyh&t; se n&ae;fre on ecnesse. 
 Ond &t;a eode se ealdorman &t;ara Iudea &amp; &t;ara sacerda &amp; w&ae;s cwe&t;ende swa him &ae;r bebead se eadga Petrus. 
 &amp; he gemette swi&t;e manige on &t;&ae;m folce wepende. 
 &amp; w&ae;ron cwe&t;ende  Wa us la  for&t;on be us is nu geworden swa swa on Sodoma byrig w&ae;s. 
 &T;&ae;r w&ae;s geworden &t;&ae;t &t;&ae;r com ofer hie on fruman mycel broga &amp; hie w&ae;ron mid blindnesse slegene. 
 Ond &ae;fter &t;on &t;a sende Drihten fyr of heofenum ofer hie &amp; hie mid ealle forb&ae;rnde. 
 &amp; hie &t;a w&ae;ron cwe&t;ende  Nu so&t;lice we syndon gefyllede mid ealre ea&t;modnesse. 
 &amp; &t;a so&t;lice him swa wependum  &t;a com &t;ara sacerda ealdorman &t;e Petrus him tosende. 
 &amp; he &t;a w&ae;s sprecende to him eallum &t;&ae;m ilcum wordum &t;e him &ae;r Petrus bebead. 
 &amp; he gehyrde heora &t;rowunga  &amp; he &t;a wundrode &ae;fter &t;&ae;re gesih&t;e. 
 Ond he w&ae;s cwe&t;ende  Swa hwylc swa gelyfe&t; on God &ae;lmihtigne his wordum &t;onne wile he onfon rihtre ondetnesse for Cristes naman Godes Suna &t;&ae;s lifgendan  &t;onne onfeh se hra&t;e gesih&t;e. 
 Se &t;onne witodlice ne gelyf&t; on God  &t;onne wuna&t; he on blindnesse aa on ecnesse. 
 Ond hie &t;a wurdan hra&t;e gelyfde &amp; Crist him sealde gesih&t;e. 
 Ond &t;a witodlice &t;a apostolas b&ae;ron Marian lichoman o&t;&t;&ae;t hie coman to &t;&ae;re byrgenne &t;&ae;r Drihten him bebead. 
 &amp; hie &t;a &t;&ae;r bebyrigdon Marian lichoman  &amp; &t;a setton hie &ae;t &t;&ae;re byrgenne dura swa swa Drihten H&ae;lende Crist him bebead. 
 &amp; &t;a him swa sittendum &t;a com &t;&ae;r semninga ure Drihten mid myccle mengeo engla  &amp; cw&ae;&t; to him  Sib sy  bro&t;or  mid eow. 
 &amp; he &t;a bebead Michahele &t;&ae;m heahengle &t;&ae;t he onfenge &t;&ae;re eadigan Marian sawle mid wolcnum &amp; &t;a onfeng Michahel &t;&ae;re saule. 
 Ond he &t;a cw&ae;&t; to &t;&ae;m apostolum o&t;&t;&ae;t hie ealle neal&ae;hton to Drihtne H&ae;lendum Criste. 
 Ond &t;onne &t;&ae;re sawle onfeng on wolcnum &amp; Drihten bead &t;&ae;m wolcnum &t;&ae;t hie eodan on neorxna wang &amp; &t;&ae;r asetton &t;&ae;re eadigan Marian sawle. 
 &amp; on neorxna wange bi&t; a wuldor mid Gode &amp; mid eallum his gecorenum so&t;lice. 
 On &t;a so&t;lice &ae;t &t;&ae;re &t;riddan tide &t;&ae;s d&ae;ges  &t;a com &t;&ae;r Drihten mid myclum menigeo  &amp; halette &t;a apostolas &amp; w&ae;s cwe&t;ende  Sib sy mid eow  bro&t;or. 
 &amp; &t;a andsweredan him &t;a apostolas &amp; hie cw&ae;don Wuldor &t;e sy  God  for&t;on &t;e &t;u dydest ana mycel wuldor. 
 &T;a cw&ae;&t; ure H&ae;lend to him  &ae;r ic w&ae;s sended fram minum F&ae;der to &t;&ae;m &t;&ae;t ic sceolde gefyllan mine &t;a halgan &t;rowunge. 
 Ond ic &t;a w&ae;s gehwyrfed on minne lichoman  swa ic eow &ae;r gehet  &amp; on eallum &t;&ae;m &t;e me fylgende w&ae;ron on &t;issum menniscan cynne. 
 &amp; ic w&ae;s sittende ofer manna bearnum on minum m&ae;gen&t;rymme ond w&ae;s sittende ofer eow on minum hehsetle. 
 &amp; ic demde twelf &t;eodum on &t;rim Israhela folcum &amp; of &t;&ae;m twelf m&ae;g&t;um. 
 &amp; be mines F&ae;der h&ae;se ic wear&t; eft on lichoman geseted. 
 &amp; for heora halignesse ic me gehalgode to &t;&ae;m unbesmitenan temple &amp; heo is seo cl&ae;neste f&ae;mne  &amp; heo w&ae;s f&ae;mne &ae;r hire beor&t;re &amp; heo wuna&t; f&ae;mne &ae;fter hire beor&t;re. 
 Ond &t;a cw&ae;&t; H&ae;lend to &t;&ae;m apostolum  Hw&ae;t wille ge nu? 
 Hw&ae;t ic hire doo? 
 &amp; &t;a andswarode him Petrus &amp; ealle &t;a apostolas &amp; cw&ae;don  Drihten  &t;u &t;e gecure &t;&ae;t f&ae;t on to eardienne  &amp; heo is &t;in seo cl&ae;neste f&ae;mne &ae;r ealre worlde  &amp; &t;u miht so&t;lice &amp; gesewenlice &t;ine mihte gecy&t;an on Marian &t;inre &t;eowan. 
 &amp; &t;u oferswi&t;dest dea&t;  ond &t;u eart rixiende on &t;inum wuldre  swa &t;u nu miht &t;inre modor lichoman eft aweccan fram dea&t;e. 
 &amp; &t;a ra&t;e w&ae;s Drihten blissiende on heofenas &amp; w&ae;s cwe&t;ende to his apostolum  Wese hit nu be eowrum domum. 
 &amp; &t;a hra&t;e bead Drihten Gabriele &t;&ae;m heahengle &t;&ae;t he wylede &t;one stan fram &t;&ae;re byrgenne duru. 
 Ond &t;a Michael se heahengel geondweardode &t;&ae;re eadigan Marian sawle beforan Drihtne. 
 Ond &t;a w&ae;s Drihten cwe&t;ende to Marian lichoman  Aris &t;u  min seo nehste &amp; min culufre &amp; mines wuldres eardung  &amp; for&t;on &t;e &t;u eart lifes f&ae;t  &amp; &t;u eart &t;&ae;t heofenlice templ  &amp; n&ae;ron n&ae;nige leahtras gefylde on &t;inre heortan  ond &t;u ne &t;rowast n&ae;nige &t;rowunge on &t;inum lichoman. 
 Ond &t;a cw&ae;&t; Drihten eft to &t;&ae;m lichoman  Aris &t;u nu of &t;inre byrgenne. 
 &amp; &t;a sona aras Maria of &t;&ae;re byrgenne  &amp; ymbfeng Drihtnes fet  ond &t;a ongan wuldrian on God &amp; w&ae;s cwe&t;ende  Min Drihten  ne m&ae;g ic ealle &t;a gife for&t;bringan &t;e &t;u me forgeafe for &t;inum naman  &amp; hwe&t;re hi ne magon ealle &t;ine bletsunge gefyllan. 
 &amp; &t;u eart Israhela God &amp; &t;u eart ahafen mid &t;inum F&ae;der &amp; mid &t;inum &t;y Halgan Gaste on worlda world. 
 On &t;a ahof Drihten hie up &amp; hie &t;a cyste  &amp; hie &t;a sealde Michahele &t;&ae;m heahengle &amp; he hie &t;a ahof up on wolcnum beforan Drihtnes gesih&t;e. 
 Ond cw&ae;&t; Drihten to &t;&ae;m apostolum  ganga&t; nu to me on wolcnum. 
 &amp; &t;a mid &t;y &t;e hie w&ae;ron gangende to him &t;a w&ae;s Drihten hie cyssende &amp; w&ae;s cwe&t;ende  Pacem meam do uobis  Alleluia  Ic forl&ae;te mine sibbe to eow &t;urh mines F&ae;der &t;one Halgan Gast  ond ic eow sylle mine sibbe &t;urh min &t;&ae;t hehste lof  ond ic beo mid eow ealle dagas o&t; &t;a geendunga &t;isse worlde. 
 &amp; Drihten cw&ae;&t; to &t;&ae;m englum  Singa&t; nu &amp; onfoh minre meder on neorxnawonge. 
 &amp; &t;a apostolas on heora m&ae;gene hofan Marian lichoman up mid wolcnum &amp; hine &t;a asetton on neorxnawanges gefean. 
 &amp; nu syndon gesette &t;a apostolas inhlet &ae; hie bodian hire. 
 Ond we nu ondetton Godes mycelnesse &amp; singan on Marian naman  Magnificat anima mea. 
 For&t;on heo &t;us cw&ae;&t; &t;a heo Magnifica&t; sang  Min Drihten  gemycla mine sauwle. 
 Et exultauit  &amp; gedo &t;&ae;t min gast wynsumige on &t;inre h&ae;lo  for&t;on &t;e &t;u eart so&t; God. 
 Quia respexit  for&t;on &t;u nu sceawa &t;ines m&ae;gdenes ea&t;modnesse. 
 &amp; min Drihten  cw&ae;&t; Sancte Marie  Gedo &t;u &t;&ae;t eall cynn cwe&t;e &t;&ae;t ic sy seo eadgoste f&ae;mne. 
 Qui fecit  for&t;on &t;u me dydest mycel &amp; &t;u eart mihtig &amp; &t;in nama halig. 
 Et misericordia  &amp; &t;in mildheortnes is mid eallum &t;&ae;m cynne &t;e &t;e him ondr&ae;da&t;. 
 Fecit potentiam  &amp; he dyde mycle mihte on his earman  &amp; he tod&ae;lde ealle &t;a &t;e &t;&ae;r w&ae;ron ofermode on heora heortan  &amp; noldan on hine getrywan. 
 Deposuit  &amp; he asette &t;a mihtigan of heora setle &amp; &t;&ae;t w&ae;s Satanas mid his deoflum  &t;a he w&ae;s on heofena rice  &amp; he &t;a for his oferhygdum &amp; his deoflu mid him wurdon aworpene on hellegrund. 
 &amp; Drihten ealle ea&t;mode upahef&t; on ecnesse. 
 Esurientes  &amp; &t;a w&ae;s Sancta Maria cwe&t;ende &t;&ae;t Drihten ealle &t;a gefylde on heofona wuldres f&ae;gernesse &t;a &t;e hie on eor&t;an leton hingrian &amp; &t;yrstan for his naman. 
 &amp; ealle &t;a men &t;a &t;e onfengon welan &amp; on oferfylle swi&t;or gehyhton &t;onne on God  &amp; hie syne swa forleton on idelnesse  &t;onne gegearwode he &t;&ae;m ece forwyrde. 
 Suscepit Israel  &amp; Israhel onfeh&t; eallum his cnihtum &amp; w&ae;s gemyndig ealre his mildheortnesse. 
 Swa Matheus w&ae;s cwe&t;ende &t;&ae;t Drihten astige on sume tid on anne munt mid myccle weorode his haligra &amp; &t;a ges&ae;t he on &t;&ae;m munte. 
 Sicut locutus est  &amp; &t;a eodan his &t;egnas to him &amp; &t;a ontynde H&ae;lend his mu&d; &amp; w&ae;s sprecende to urum f&ae;derum &amp; to Abrahame &amp; w&ae;s cwe&t;ende &t;&ae;t his s&ae;d oferweoxe ealle &t;as woruld. 
 &amp; he &t;a l&ae;rde his apostolas  him s&ae;gde &t;urh hw&ae;t seo saul eadegust gewurde &amp; &t;us cw&ae;&t;  Eadige beo&t; &t;earfena gastas &amp; hie resta&t; on heofena rice. 
 &amp; eadige beo&d; &t;a &t;e &t;issa eor&t;welena ne gyma&t;. 
 &amp; eadige beo&t; &t;a &t;e wepa&t; nu for heora synnum  for&t;on hi beo&t; eft afrefrede on heofona rice. 
 Ac utan we biddan &t;a f&ae;mnan Sancta Marian &t;&ae;t heo us sy milde &t;ingere wi&d; urne Drihten H&ae;lendne Crist ondweardes r&ae;des &amp; eces wuldres  to &t;&ae;m us gefultumige ure Drihten  Amen. 
