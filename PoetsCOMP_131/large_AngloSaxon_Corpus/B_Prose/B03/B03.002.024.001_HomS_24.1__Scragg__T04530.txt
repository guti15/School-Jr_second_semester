 Hw&ae;t  se &ae;lmihtiga drihten w&ae;s symle gemyndig his &t;&ae;re unasecgendlican mildheortnysse &amp; &t;&ae;re unawendedlican lufan &t;e he to mancynne genam  &t;a he heo &ae;rest &ae;t frym&d;e wlitige &amp; wisf&ae;ste gesceop &amp; geworhte  &amp; nu eft on &d;as halgan tid &amp; on &d;ysum andweardan d&ae;ge heo swi&d;e arf&ae;stlice &amp; swi&d;e wundorlice mid his &t;am deorwur&d;an blode of deofla anwealde &amp; fram ecum cwealmum &amp; witum alysde &amp; abohte. 
 For &d;an ealle &t;a halgan heahf&ae;deras &amp; witegan &t;a &d;e on &d;&ae;re ealdan &ae; w&ae;ron to &d;ysum d&ae;ge hopedon &amp; hihtan  for &d;an &d;e hi wistan &t;&ae;t heo sceoldon on &d;ysum d&ae;ge weor&d;an alysde. 
 Witegedan heo hine for &d;an toweardne &amp; eac swilce mid halgum d&ae;dum &amp; mid m&ae;nigfealdum weorcum becnedan &amp; tacnedan. 
 Enoch se halga  se &d;e &ae;r &d;am micclan flode w&ae;s &amp; wear&d; on lichaman lifigende of &d;ysum life al&ae;ded  on manegum &t;ingum he hine &t;a iu toweardne s&ae;de &amp; wrat. 
 Abraham se halga heahf&ae;der &t;ysne d&ae;g on unarimedum &t;ingum ge mid wordum ge mid d&ae;dum toweardne wyscte &amp; wiste  &amp; ealra swi&d;ost mid &t;&ae;re d&ae;de &t;e he wolde his agenne sunu &amp; his bearn Gode to gecwemum lace on timbre acwellan &amp; onsecgan  to tacne &t;&ae;s &t;e Godf&ae;der sende his &t;one eadigan sunu hider on middaneard  &amp; se &d;a swi&d;e hyrsum gewear&d; &amp; eadmod his f&ae;der o&d; &d;&ae;t seo tid com &t;&ae;t he to &t;ysum andweardan d&ae;ge for ealles mancynnes h&ae;lu &amp; lufan lichamlice dea&d; ge&d;rowade. 
 Swylce eac Moyses se godeleofa heahf&ae;der on eallum &t;am &t;ingum &amp; farum &t;e he be Godes h&ae;se ferde  &amp; &t;&ae;t Godes folc of Egypta &t;eowdome alesde &amp; al&ae;dde &amp; Egypta dugu&d;e fordyde &amp; heora cyning &amp; heretogan ealle fordilgade  on &d;a anlicnysse &t;e se ece Godes sunu on &d;as halgan tid mancynn alysde to ecum life &amp; fri&d;e &amp; deofles mihte her on worulde forbr&ae;c &amp; hine &t;a on helle witu &amp; on ecere erm&d;a grundas geband &amp; geni&d;rade. 
 Nis &t;&ae;t &t;onne &ae;niges woruldmannes gemet to asecgenne &amp; to areccenne hu m&ae;nige gode &amp; godeleofe on &d;am cynne sy&d;&d;an gewurdan  &t;a &d;e &t;yses d&ae;ges tocyme andweardnysse wysctan &amp; wilnedan  &amp; ful gearwe toweard wistan &t;&ae;t se lifigenda Godes sunu wolde cuman hider on middaneard mancynne to helpe &amp; to genere  swylce eac to lare &amp; to lifes bisene. 
 Sy&d;&d;an he &d;a &t;ysne middaneard &t;urh &t;&ae;s eadigan heahengles bodunge  sancte Gabriheles  &amp; &t;urh &t;&ae;ne unw&ae;mman inna&d; sancta Marian gesoht h&ae;fde  he &d;a on manegra wundra tacnum &amp; weorcum on &d;ysum middanearde ascan beorhte  swa we oft &amp; gelome secgan gehyrdon. 
 &amp; &t;a  &ae;fter &t;an &t;e he h&ae;fde unrim manna geh&ae;ledre &amp; gecl&ae;nsedra &amp; deaddra awehte  &t;&ae;t he  on &d;am d&ae;ge &t;e nu &ae;r fif nihtum w&ae;s  com mid micclum herge lofsingendra &amp; herigendra manna to Hierusalem  &amp; &t;&ae;r &t;as fif niht m&ae;nige searwe &amp; s&ae;tunge adrah &ae;t &d;am unl&ae;dum bocerum Iudean. 
 &amp; he &t;a georstand&ae;g to manna fotum onhnah &amp; his discipula fet &t;woh. 
 &amp; he hi &ae;fter &t;an Godf&ae;der bebead swylce he him eac his &t;a halgan &t;rowunge &amp; &t;a wundorlican &ae;rist &amp; &t;a eadigan upastigennysse. 
 &amp; ealle &t;a &t;ing &t;e he wolde &amp; geteohhod h&ae;fde  &t;&ae;t be him geweor&d;an sceolde  ealle he &d;a sweotolum wordum s&ae;de &amp; mynegade. 
 Swa swa sanctus Iohannes se eadiga godspellere  se &d;e Cristes boca &t;&ae;ne feor&d;an d&ae;l awrat gerynelicum wordum  s&ae;ge&d; be &d;&ae;re halgan drihtnes &t;rowunga hu &t;&ae;t geworden w&ae;re &amp; hu he his &t;egnas Godf&ae;der bebead &amp; &t;us cw&ae;&d;: F&ae;der min  &t;a &d;u me sealdest ealle ic &d;a geheold on &d;inum naman  ne forwear&d; &t;&ae;ra &ae;nig buton &t;&ae;t forwyrde bearn an  &t;&ae;tte halige gewritu sceoldon beon gefylled. 
 Nu ic heo &t;e bebeode  ne bidde ic &t;&ae;t &t;u heo of &d;ysum middanearde ado  ac ic bidde &t;&ae;t &t;u heo on so&d;e gehealde. 
 &amp; n&ae;s na &t;&ae;t ic for &d;as ane gebidde  ac ic for ealle &t;a &t;ingie &t;a &d;e &t;urh heora lare on me gelefa&d;  &t;&ae;t &t;u heo ealle on lufan &amp; on annysse gehealde &amp; getrymme. 
 S&ae;ge&d; o&d;er godspellere &t;&ae;t he  Crist  &t;a eode &ae;fter &t;an &t;e he &t;as word &t;us gecweden h&ae;fde &amp; &t;a his discipulas mid him on sumne tun &t;e man het Gezemani  &amp; &t;a cw&ae;&d; to &d;am his &t;egnum: Sitta&d; ge her &amp; bida&d; o&d; &t;&ae;t ic me gegange to sumre stowe gebiddan. 
 &amp; &t;a genam he heo ane mid him &t;&ae;t w&ae;s Petrus &amp; Iacobus &amp; Iohannes  &amp; heo &t;a l&ae;dde on sumere stowe &amp; him to cw&ae;&d;: Sustinete hic et uigilate mecum. 
 Bida&d; ge her  he cw&ae;&d;  &amp; wacia&d; mid me. 
 &amp; &t;a eode &t;&ae;rrihte big &amp; on his andwlitan for&d; hnah &amp; mancynnes synne wi&d; &ae;lmihtigne f&ae;der &t;ingade. 
 &amp; &t;a eode eft to &d;am his discipulum &t;rym  &amp; heo &t;a gemette sl&ae;pende. 
 &T;a cw&ae;&d; he to Petre: For hwan ne mihtan ge &d;as ane tid wacian mid me? 
 Efne swa he cw&ae;de: &T;u beotadest &ae;r &t;&ae;t &t;u woldest &t;in feorh for me settan  &amp; nu ne miht aberan &t;&ae;t &t;u ane hwile mid me wacie. 
 &T;a w&ae;s &t;riwa &t;&ae;t he swa fram him eode to &d;am gebede &amp; &t;onne symle heo eft sl&ae;pende gemette. 
 W&ae;ron heora eagan gehefegode &ae;ghw&ae;&d;er ge for &t;&ae;re micclan wacunge &t;e hi &ae;r to &d;am heora Eastertidum wacedon ge eac o&d;re gedda for &d;&ae;re micclan wyrde &t;e heom toweard w&ae;s. 
 &T;a &ae;fter &t;am eode he to &d;am his discipulum  &t;&ae;r hi ealle w&ae;ron  &amp; hi &d;a eodan  swa swa sanctus Iohannes s&ae;ge&d;  ofer &t;one burnan &t;e Cedron hatte  on &ae;nne wyrtun innan. 
 Wiste he  se unl&ae;da Iudas  se &d;e hine to dea&d;e bel&ae;wed h&ae;fde  &t;&ae;t he  Crist  gelomlice on &d;&ae;re stowe mid his discipulum w&ae;s. 
 L&ae;rde &t;a for &d;an Iudea ealdormenn &amp; heora sacerdas  &t;&ae;t heo hine &t;&ae;r oferfon heton  &amp; &t;a ge&d;ingade &amp; ger&ae;dde wi&d; heo &t;&ae;t heo him gesealdon &t;rittig scillinga wi&d; &d;an &t;e he hine him bel&ae;wde. 
 He &d;a genam micel werod mid him  se ungetreowa Iudas  &t;&ae;ra bisceopa men &amp; &t;&ae;ra Pharisea  &amp; &t;am so&d;an hlaforde aswac  &ae;lmihtigum drihtne. 
 &amp; na &t;am hlaforde swa swi&d;e swa him sylfum. 
 Ferde &t;a mid &t;am werode sona on forewearde niht &t;ider mid leohtfatum &amp; mid stengum. 
 &amp; hi ealle gew&ae;pnode w&ae;ron efne swa swa hi to gefeohte feran sceoldon. 
 &T;a wiste se h&ae;lend eall &t;a &t;ing &t;e be him toweard w&ae;ron  &amp; for &d;an he s&ae;de his &t;egnum &t;&ae;t &t;a men &t;iderweardes ferdon. 
 &amp; &t;&ae;r &t;a &ae;trihtes w&ae;ron &t;a &d;e hine onfon sceoldon  ge he efne him sylfa heom togeanes eode. 
 &T;a heo &t;a him to coman  &t;a cw&ae;&d; he to heom: Quem queritis?. 
 Hw&ae;ne seca&d; ge? 
 &T;a cw&ae;don heo: We seca&d; &t;one Nazareniscan. 
 &T;a cw&ae;&d; he  Crist  to heom: Ic hit eom. 
 &T;a stod he  Iudas  mid &t;am mannum &t;e he &t;&ae;r l&ae;dde. 
 &T;a sona &t;&ae;s &t;e he  Crist  to heom eallum &t;&ae;t an word gecw&ae;&d;  ic hit eom  &t;a ne mihte heora &ae;nig for &d;am anum worde &ae;tstandan  ac hi ealle on becling feollan &t;&ae;t hi on eor&d;an lagon. 
 W&ae;s on &d;an swa cu&d; &t;&ae;t he hi ealle mid ane worde on ece forwyrd sendan mihte  &t;&ae;r he wolde  ac he &t;&ae;t eall for manna lufan ge&d;yldelice ab&ae;r. 
 &T;a hi &d;a eft arison  &t;a befran he  Crist  heo eft hw&ae;ne heo sohton. 
 &T;a cw&ae;don heo efne swa heo &ae;r cw&ae;don: We seca&d; h&ae;lend &t;one Nazareniscan. 
 &T;a cw&ae;&d; he: Ic eow secge &t;&ae;t ic hit eom. 
 Gif ge &t;onne me sece&d;  forl&ae;ta&d; &t;onne &t;as mine geferan gangan to &d;&ae;s &t;e hi willen. 
 Wolde he &t;&ae;t &t;a word w&ae;ron gefylled &t;e he &ae;r on &d;am gebede cw&ae;&d;: F&ae;der  &t;a &d;u me sealdest  ne forleas ic heora &ae;nigne. 
 S&ae;ge&d; o&d;er godspellere &t;&ae;tte Iudas &t;&ae;t tacen s&ae;de &t;am mannum &t;e he &t;&ae;r l&ae;dde &amp; &t;&ae;t he &t;us cw&ae;de to heom: &T;one &t;e ge geseon &t;&ae;t ic cysse  &t;onne wita&d; ge be &d;an &t;&ae;t he &t;&ae;t bi&d;. 
 Nima&d; &t;&ae;ne &amp; hine w&ae;rlice l&ae;de&d;. 
 &amp; &t;a eode he to &d;am h&ae;lende &amp; hine cyste. 
 &T;a cw&ae;&d; he  Crist  to him: Amice  ad quod uenisti?. 
 &T;u  freond  to hwan come &t;u hider? 
 Wiste he &amp; geseah &t;&ae;t inwit &t;&ae;t on his heortan w&ae;s &amp; hw&ae;t he mid &t;am cosse wolde. 
 &T;a heo hine &t;a onfengon  &t;a abr&ae;d sanctus Petrus his sweord. 
 Sloh &t;a &t;&ae;ra bisceopes &t;egna sumne on &t;&ae;t heafod &amp; him &t;&ae;t swi&d;re eare ofasloh. 
 Mynte &t;&ae;t he hine sceolde wyrs astrican gif he mihte. 
 &T;a forbead Crist him sona &t;&ae;t gefeoht  &amp; het stingan his sweord on sc&ae;&d;e. 
&amp; &t;a genam &t;&ae;t eare &t;e &t;&ae;r ofaslagen w&ae;s &amp; &t;am men on &t;&ae;t heafod asette  &amp; he w&ae;s eftsona hal geworden. 
 &T;a flugon &t;a discipulas ealle &amp; &t;&ae;ne h&ae;lend forleton  efne swa he heom &ae;r toweard s&ae;de. 
 Ne w&ae;s &t;&ae;t &t;onne nahw&ae;&d;er ne on heora forhtleasnysse ne on unhyldu gelang  ac &t;&ae;t eall &ae;r beforan swa gewitegad w&ae;s &amp; geteohhad. 
 &T;a heo &t;a  &t;&ae;ra bisceopa men  him onfengan &amp; hine bundon  &t;a cw&ae;&d; Crist to him: Hw&ae;t  ge comon to me mid sweordum &amp; mid stengum efne swa swa ge to hwylcum scea&d;an feran woldon  &amp; ic &ae;lce d&ae;ge mid eow s&ae;t &amp; eow l&ae;rde &amp; ge me &t;&ae;r ne grettan. 
 Ac &t;&ae;t w&ae;s on &d;am swa geworden &t;&ae;t &t;a halgan gewritu sceoldon beon gefylled. 
 &T;a heo hine &ae;rest to &d;am heahbisceope gel&ae;ddan &t;e Anna w&ae;s gehaten. 
 W&ae;s se Anna Caiphan sweor  &t;e &d;y geare bisceop w&ae;s. 
 W&ae;s &t;&ae;t se ilca Caiphas se &d;e &ae;r mid Iudeum &ae;t &t;&ae;re ge&d;eahte w&ae;s  &t;a heo ymb &t;one h&ae;lend spr&ae;con &amp; &t;eaht dydon hu heo hine ateon woldon gif heo his geweald ahton  hw&ae;&d;er heo hine acwealdon &t;e anforleton  &amp; &t;us cw&ae;don: &T;es man wyrce&d; maran wundor &amp; m&ae;nigfealdran &t;onne we &ae;fre gesawon. 
 Gif we hine forl&ae;ta&d;  &t;onne cyrre&d; &t;is folc eall to him. 
 &T;a cw&ae;&d; he  Caiphas: Hw&ae;t  ge  la  syndon unwise men. 
 For hwan nelle&d; ge ge&d;encan &t;&ae;t &t;&ae;t is selre  &t;&ae;t an man dea&d; &t;rowige &t;onne eall folc forweor&d;e. 
 Witegade he &t;&ae;t unwealdene mu&d;e be Cristes &t;rowunge. 
 S&ae;de so&d;  swa he nyste  for &d;an &d;e Cristes &t;rowung &amp; his lichamlic dea&d; eallum his &t;am halgum to ecum gode gelamp. 
 &T;a eode Petrus &amp; &t;es ilca Iohannes  se &d;e &t;as halgan drihtnes &t;rowunge s&ae;g&d;  feorran &ae;fter &t;am h&ae;lende  &amp; gesawon &t;&ae;t hine man swa gebundenne l&ae;dde on &d;&ae;s bisceopes cafertun. 
 &T;a w&ae;s he  Iohannes  &t;am bisceope cu&d; &amp; his mannum; eode &t;a eac in &d;one cafertun sona &ae;fter him. 
 &T;a stod Petrus &t;&ae;rute &ae;t &d;am geate  &amp; hine nolde se geatweard in l&ae;tan. 
 &T;a eode he  Iohannes  eft &amp; gespr&ae;c to &d;am geatwearde &t;&ae;t he Petrus in forlete. 
 W&ae;s &t;&ae;t an mennen &t;e &t;&ae;t geat geheold. 
 &T;a he &t;a  Petrus  in eode  &t;a cw&ae;&d; &t;&ae;t mennen to him: Ac ne eart &t;u &t;yses mannes gefera &t;e her oferfangen is? 
 &T;a &ae;tsoc he sona  Petrus  &amp; cw&ae;&d; &t;&ae;t he his gefera n&ae;re. 
 &T;a w&ae;s &t;&ae;r sum fyr on&ae;led. 
 &T;a stodon &t;&ae;s bisceopes &t;egnas &ae;t &d;am fyre &amp; heo wermdan; w&ae;s &t;&ae;t weder ceald. 
 &T;a stod he  Petrus  eac &t;&ae;r &ae;t &d;am fyre mid &t;am o&d;rum &amp; hine wermde. 
 Se bisceop &t;a befran &t;one h&ae;lend &amp; axode be his &t;egnum &amp; be his lare  hu he men l&ae;rde. 
 &T;a andswarode he  Crist  him &amp; him cw&ae;&d; to: Hw&ae;t  ic openlice &amp; undearnunge men on middanearde l&ae;rde &amp; symle &t;&ae;r eower gesamnung m&ae;st w&ae;s  ge on temple ge buton. 
 &T;onne l&ae;rde ic heo &t;&ae;r openlice  ne ic awiht dearnunge spr&ae;c  ne min lar awiht deagol w&ae;s. 
 Hw&ae;t frinest &t;u me &t;&ae;s? 
 Frin &t;&ae;s &t;am men &t;e min word &amp; mine lare gehyrdon. 
 Efne &t;as ilcan men &t;e her ymbutan standa&d;  heo witan hw&ae;t ic heo l&ae;rde. 
 Mid &t;y &t;e se h&ae;lend &t;as word gecweden h&ae;fde  &t;a sloh &t;&ae;ra bisceopes &t;egna sum hine ofer &t;&ae;t wange  &amp; him to cw&ae;&d;: To hwan andswarast &t;u swa &t;am bisceope? 
 &T;a cw&ae;&d; he  Crist  to him : Gif ic unteala cw&ae;de  gese&d; &t;&ae;t mid gewitnysse. 
 Gif ic &t;onne teala cw&ae;&d;  hw&ae;t witest &t;u me  for hwan &t;yrscest &t;u me? 
 &T;a stod Petrus &ae;t &t;ama fyre  swa ic &ae;r s&ae;de  &amp; hine wermde. 
 &T;a cw&ae;&d; heora sum to him: Ac ne eart &t;u &t;yses mannes &t;egen &t;e her oferfangen is? 
 &T;a &ae;tsoc he swi&d;e &amp; cw&ae;&d; &t;&ae;t he n&ae;re. 
 &T;a cw&ae;&d; &t;&ae;ra bisceopes &t;egna sum him to  &t;e &t;&ae;s mannes cu&d;a &amp; ge&d;ofta w&ae;s &t;e Petrus &ae;r &t;&ae;t eare ofasloh: Hw&ae;t &ae;tsacst &t;u &t;&ae;s  cw&ae;&d; he  ac ne geseah ic &t;e on &d;am wyrtune mid him? 
 &T;a &ae;tsoc he  Petrus  eft &t;riddan si&d;e &amp; mid a&d;um swor &t;&ae;t he nahwanen his geferscipes w&ae;re ne his naht ne cu&d;e. 
 &amp; &t;a sona mid &t;an se hana creow. 
 He &d;a gemunde  Petrus  &amp; of&d;ohte &t;&ae;t word &t;e Crist him &ae;r to cw&ae;&d;  &t;&ae;t he him sceolde &t;riwa wi&d;sacan &ae;r &t;an se hana creowe. 
 Eode &t;a sona ut &t;anon &amp; swi&d;e sare &amp; biterlice weop. 
 &T;a s&ae;nde he  Annas  &t;&ae;ne h&ae;lend swa gebundenne to Caiphan  &t;am his m&ae;ge  &t;e &t;y geare bisceop w&ae;s. 
 &T;a w&ae;ron &t;&ae;r &t;&ae;ra sacerda ealdormen ealle gesamnode &amp; &t;a r&ae;dboran &t;&ae;s folces  &amp; ymb &t;&ae;t &t;eahtedon hu heo &t;urh swylce lease gewitnysse &t;&ae;ne h&ae;lend to dea&d;e gedeman mihte. 
 &amp; hine l&ae;ddon on &t;&ae;t heora gemot beforan him eallum. 
 &amp; eodon m&ae;nige lease gewitan for&d; &amp; him m&ae;nigfealde leasunge ons&ae;don. 
 &T;a aras se ealdorman &t;&ae;ra sacerda &amp; him cw&ae;&d; to: For hwan ne andswarast &t;u &t;ysum mannum &t;e &d;e &t;as &t;ing onsecga&d;? 
 &T;a swigade he  Crist  &amp; heora n&ae;nigum nane worde ne andswarode &t;&ae;s &t;e heo him ons&ae;don. 
 &T;a cw&ae;&d; se ealdormann edft to him: Ic &t;e halsige &t;urh lifigendne God &t;&ae;t &t;u us secge hw&ae;&d;er &t;u sy se gehalgade sunu &t;&ae;s &ae;lmihtigan Godes. 
 &T;a cw&ae;&d; he  Crist  to him: Efne &t;u cw&ae;de  swa hit is. 
 &amp; for so&d; ic eow secge  cw&ae;&d; he  &t;&ae;tte &t;&ae;t nuhw&ae;nne gelimpe&d; &t;&ae;t &t;&ae;t ge geseo&d; mannes sunu sittende on &d;a swi&d;ran healfe &t;&ae;s &ae;lmihtigan f&ae;der &amp; on heofonas wolcnum on middaneard cumendne. 
 M&ae;nde he hine sylfne. 
 &T;a heo &d;a &t;as word gehyrdan  &t;a w&ae;s se bisceop to &d;&ae;s eorre &t;&ae;t he slat his sylfes hr&ae;gl him on  &amp; cw&ae;&d; to eallum &t;am gemote: Hw&ae;t  ge nu gehyra&d; hu he Gode yfelsaca&d;. 
 Hwylc &t;earf is us nu o&d;ere gewitnysse? 
 Ac cwe&d;a&d; hu eow &t;ynce &t;&ae;t we him deman scylan. 
 &T;a cw&ae;don heo ealle &t;&ae;t he w&ae;re dea&d;es scyldig  &amp; spuwon heora spatul on his andwlitan &amp; mid heora handum on his neb slogan  &amp; him m&ae;nig edwit &amp; m&ae;nigfealde bysmornysse dydon  &amp; hine heton &t;urh bysmornysse witegian hwa &t;&ae;t w&ae;re &t;e hine &t;onne sloge. 
 &amp; he  drihten  &t;&ae;t eall swi&d;e mildheortlice for manncynnes lufan ge&d;olode 
 Adducunt ergo Iesum ad Pilatum in pretorium. 
 Heo &d;a l&ae;ddon hine ealle sona swi&d;e &ae;r on morgene to Pilates domerne  &t;&ae;s &t;e Iudea gerefa w&ae;s. 
 Noldon &t;a &t;yder in to Pilate gangan for &d;am heora Eastertidum  ac w&ae;s &t;&ae;t heora &t;eaw &t;&ae;t heo n&ae;fre noldon on &d;a tid on &ae;nig &t;ara huse&ae;renda gangan &t;e h&ae;&d;enes cynnes mann inne w&ae;ron  &t;y l&ae;s hi &t;urh &t;&ae;t besmitene w&ae;ron. 
 &T;a wiste he  Pilatus  &t;&ae;t. 
 Eode &t;a ut to heom &amp; heom cw&ae;&d; to: Hw&ae;t wita&d; ge &d;ysum men? 
 For hwan oncunnan ge hine? 
 &T;a cw&ae;don hi: Gif he n&ae;re sinnig &amp; forworht  &t;onne ne l&ae;ddon we hine na hider to &d;e ne &d;e ne sealdon. 
 &T;a cw&ae;&d; he  Pilatus: Neoma&d; ge hine &t;onne &amp; ateo&d; swa eower &ae; eow bebeode. 
 &T;a cw&ae;don heo  &t;a Iudeas: Nis us alyfed &t;&ae;t we &ae;nigne man on &d;as tid cwellan moton. 
 Sceolde &t;&ae;t word beon gefylled  &t;&ae;t he  drihten  &ae;r sylf cw&ae;&d;  &t;&ae;tte Iudeas sceoldon &t;a &d;e &ae;fter his lichamlicre gebyrde his agene leode w&ae;ron  &t;&ae;t heo hine sceolden h&ae;&d;enum mannum to cwale gesyllan  swa heo &t;a gedydan. 
 For &d;an Pilatus &amp; &t;a his &t;egnas &t;e hine hengon &t;&ae;t w&ae;ron el&d;eodisce menn  Romanisces cynnes  for &d;an Romane w&ae;ron &t;a get ealle h&ae;&d;ene  ge feala geara &ae;fter &t;an. 
 &T;a eode Pilatus on &t;&ae;t his domern &amp; het l&ae;dan &t;one h&ae;lend in to him. 
 Cw&ae;&d; him &t;a to: Eart &t;u Iudea cyning? 
 &T;a cw&ae;&d; se h&ae;lend him to andsware: Frinest &t;u &t;eoses hw&ae;&d;er &t;e &t;ines &t;ances &t;e &d;e o&d;re men be me s&ae;don &t;&ae;t ic heora cyning beon sceolde? 
 &T;a cw&ae;&d; he  Pilatus  to him: Nat ic &t;e on sundran n&ae;nne incan to. 
 Ac &t;ine agene leode &amp; &t;as bisceopas &t;e synnigne secga&d;  &amp; to &d;an hider brohton &t;&ae;t ic &t;e sceolde hatan acwellan. 
 S&ae;ga me hw&ae;t &t;u dydest. 
 &T;a andswarode him se h&ae;lend &amp; himto cw&ae;&d;: Regnum meum non est de mundo hoc. 
 He cw&ae;&d;: Nis min rice of &d;ysum middanearde. 
 Gif hit of &d;ysum middanearde w&ae;re  &t;onne campedon mine &t;egnas for me  &t;&ae;t ic n&ae;re Iudeum on geweald geseald. 
 Ac wite &t;u be &d;an &t;&ae;t min rice nis heonon. 
 &T;a cw&ae;&d; Pilatus: Eart &t;u cyning &t;e ne eart? 
 Cw&ae;&d; him to se h&ae;lend: Hw&ae;t  &t;u &t;&ae;t s&ae;gast &t;&ae;t ic cyning sy. 
 To &d;an ic com hider on middaneard  &t;&ae;t ic wolde mancynne so&d; &amp; riht cy&d;an. 
 For &d;an &ae;lc &t;&ae;ra manna &t;e so&d; &amp; riht lufa&d;  &ae;lc &t;&ae;ra min word &amp; mine stemne gehyre&d;. 
 &T;a he &d;a  Pilatus  &t;as worde gehyrde  &t;a eode he eft ut to Iudeum &amp; him to cw&ae;&d;: Ne gemette ic &ae;nigne incan on &d;ysum men. 
 Ic &t;onne wat &t;&ae;tte &t;&ae;t is eower gewuna &amp; eower &t;eaw &t;&ae;t ic eow anum men feorh forgife on &d;as tid. 
 Willa&d; ge &t;onne &t;&ae;t ic &t;ysum eowrum cyninge feorh forgeofe? 
 Wiste he  Pilatus  genoh geare &t;&ae;t Iudeas for &ae;festum anum hine hatedon. 
 &T;a clypedon heo ealle &amp; cw&ae;don &t;&ae;t hi noldan &t;&ae;t him man feorh forgeafe  ac b&ae;don &t;&ae;t he Barrabban feorh forgeafe. 
 W&ae;s &t;&ae;t swi&d;yfel scea&d;a  se Barrabbas  &amp; scinl&ae;ca  w&ae;s &t;&ae;r on &d;a ilcan tid on b&ae;ndum. 
 &T;a eode Pilatus &t;a eft inn &amp; het &t;one h&ae;lend swi&d;e swingan  &amp; &t;a his &t;egnas geworhtan &amp; gewundan &t;yrnene beah for cyneb&ae;nd &amp; him on &t;&ae;t heafod settan  for &d;an &d;e &t;&ae;t bi&d; cyninga &t;eaw &amp; casera &t;&ae;t hi oft habba&d; gyldenne heafodb&ae;nd ymb heora heafod  &amp; &t;&ae;t bi&d; cyninga wise &t;&ae;t hi beo&d; mid reade godwebbe gegerede. 
 &T;a genaman heo  for &d;an  tacne  gegeredon hine eac to bismere mid reade hr&ae;gle swi&d;e yfellice  &amp; him to hospe &amp; to edwite to lutan  &amp; hi &t;urh bismernysse hine grettan &amp; &t;us cw&ae;don: Aue  rex Iudeorum. 
 Wes hal  &t;u Iudea cyning. 
 &amp; him spiowon on &d;&ae;ne andwlitan &amp; mid heora handum ofer &t;&ae;t wange slogan. 
 &amp; he  sed heofonlica cyning  &t;&ae;t eall swi&d;e ge&d;yldelice ab&ae;r for mancynnes lufan &amp; h&ae;lo. 
 &T;a eode Pilatus eft ut to Iudeum &amp; him to cw&ae;&d;: Ecce adduco uobis eum foras. 
 Nu get ic hine hate l&ae;dan  cw&ae;&d; he  hider ut beforan eow  &t;&ae;t ge &d;i gearwor witan &t;&ae;t ic n&ae;nigne inncan on him ne gemette. 
 &T;a eode se h&ae;lend ut beforan Iudeas. 
 H&ae;fde him &t;one &t;yrnenan beah on heafde  &amp; mid &t;am readan hr&ae;gle gegered w&ae;s. 
 Mid &t;y &t;e heo &t;a hine gesawon swa bismerlice geteodne  &t;a w&ae;ron hi &t;&ae;s swi&d;e gl&ae;de  &amp; &t;a sona ealle anmodlice clypodon &amp; &t;us cw&ae;don: Crucifige  crucifige. 
 Ho hine man hra&d;e  ho hine man hra&d;e; he is dea&d;es scyldig. 
 &T;a cw&ae;&d; Pilatus: Neoma&d; ge hine &t;onne &amp; aho&d;. 
 Nat ic hw&ae;t ic him witan scyle. 
 &T;a andswaradon him Iudeas &amp; &t;us cw&ae;don: We habba&d; rihte &ae;  &amp; &t;onne &ae;fter &t;&ae;re &ae; bebode he sceal dea&d; &t;rowian  for &d;an &d;e he s&ae;g&d; &t;&ae;t he sy Godes sunu. 
 &T;a Pilatus &t;as word gehyrde &t;&ae;t heo s&ae;don &t;&ae;t he w&ae;re Godes sunu  &t;a w&ae;s he swi&d;e forht geworden. 
 &amp; &t;a eode he eft inn on &d;&ae;t his domern &amp; befran &t;a &t;&ae;ne h&ae;lend &amp; him cw&ae;&d; to: Unde is tu? 
 Hwanon eart &t;u? 
 &T;a nolde Crist him nane worde andswarian. 
 &T;a cw&ae;&d; he  Pilatus  to him: For hwan nelt &t;u sprecan to me? 
 Ac &t;u nast &t;&ae;t ic h&ae;bbe &t;a mihte &t;&ae;t ic m&ae;ge &t;e hatan acwellan swa &t;e lif forgeofan swa hw&ae;&d;er swa ic wille? 
 &T;a andswarode him sed h&ae;lend &amp; him to cw&ae;&d;: Nafast &t;u nane mihte wi&d; me butan &t;e sy ufan geseald. 
 &T;a &t;ohte Pilatus &t;&ae;t he hine wolde forl&ae;tan &amp; him feorh forgeofan. 
 Sona swa Iudeas &t;&ae;t ongeaton  &t;a cw&ae;don heo &t;&ae;t he n&ae;re Caseres freond buton he hine acwellan hete. 
 &T;a ges&ae;t he on his heahsetle. 
 Het him &t;a beran w&ae;ter to &amp; &t;woh his handa &amp; cw&ae;&d; to Iudeum: Wita&d; ge  cw&ae;&d; he  &t;&ae;t ic wille beon &t;yses mannes blodes unscyldig &amp; his dea&d;es. 
 &T;a cw&ae;don hi sona ealle: Sy his blod &amp; his blodes wracu ofer us &amp; ofer ure bearn. 
 B&ae;don heo him sylfum swi&d;e unl&ae;dlicre bene  swa hi sy&d;&d;an eall unl&ae;du &amp; erm&d;u begeaton. 
 &T;a cw&ae;&d; he  Pilatus: Ecce rex uester. 
 Her is eower cyning. 
 Ateo&d; hine swa ge willon. 
 Cw&ae;don heo: Nim hine &t;onne &amp; hat hine ahon. 
 Cw&ae;don heo  Iudeas: Nabba&d; we &ae;nigne cyning butan Casere. 
 Ne gemundan heo  &t;a unl&ae;de  &t;&ae;t drihten heora cyning beon sceolde  se &d;e ealra cyninga cyning is. 
 &T;a het Pilatus his &t;egnas &t;&ae;t heo &t;&ae;ne h&ae;lend ahengon &amp; on rode gen&ae;gledon. 
 Heo &t;a genamon hine &amp; l&ae;ddon to &d;&ae;re stowe &t;&ae;r heo hine ahon sceoldon  ge he efne sylf wegges stycce &t;a rode oferb&ae;r &t;e hine man eft on aheng. 
 &amp; heo &t;a hengan hine on &d;am clife &t;e heo heton Golgotha  &amp; twegen scea&t;an his on twa healfe &amp; hine  Crist  on middan. 
 &T;a awrat Pilatus sum gewrit &amp; het on &d;a rode gen&ae;glian wi&d;ufan his heafod. 
 W&ae;s &t;&ae;ron awriten: Iesus Nazarenus rex Iudeorum. 
 Her is ahangen se Nazarenisca h&ae;lend se is Iudea cyning. 
 &T;is gewrit r&ae;ddan m&ae;nige Iudea  for &d;an seo stow w&ae;s neah &t;&ae;re ceastre &t;&ae;r he ahangen w&ae;s. 
 W&ae;s hit gewriten on &d;reo ge&d;eodu  on Ebreisc &amp; on L&ae;den &amp; on Grecisc. 
 &T;a cw&ae;don Iudea ealdormen to Pilate: Ne writ &t;u &t;&ae;t gewrit swa &t;&ae;t he sy Iudea cyning  ac &t;&ae;t he sylf s&ae;de &t;&ae;t he heora cyning w&ae;re. 
 &T;a cw&ae;&d; Pilatus: Quod scripsi  scripsi. 
 &T;&ae;t ic &t;&ae;r wrat  &t;&ae;t sceal beon awriten. 
 &T;a genamon &t;a cempan  sy&d;&d;an heo hine ahangon h&ae;fdon  his hr&ae;gl &amp; hit on feower tod&ae;ldon. 
 Feng &ae;lc to his d&ae;le  buton his tunecan anre. 
 W&ae;s seo sellice geworht: n&ae;s na geseowod  ac w&ae;s eall on anum gewefen. 
 &T;a cw&ae;don heo: Nelle we na slitan &t;as tunecan  ac uton hleotan to hwylc ure heo age. 
 W&ae;s &t;&ae;t to &d;an swa gedon &t;&ae;tte &t;&ae;t gewrit sceolde beon gefylled &t;e be &d;an awitegad w&ae;s: Diuiserunt sibi uestimenta mea et super uestem meam meserunt sortem. 
 Heo tod&ae;ldon him min hr&ae;gl  &amp; heo sendan hlot ofer mine gegerlan. 
 &T;a stod &t;&ae;rbig &t;&ae;re rode Maria his lichamlice moder &amp; hire swuster Maria Cleophe &amp; &t;onne get &t;ridda Maria seo Magdalenisce &amp; &t;&ae;t sar gesawon &t;&ae;t him &ae;teowod w&ae;s. 
 Mid &t;y &t;e se h&ae;lend &t;a geseah his moder standan &amp; his &t;one leofan &t;egn &t;e he on sundran lufode  &t;&ae;t w&ae;s &t;es ilca Iohannes se &d;e &t;as halgan drihtnes &t;rowunge &ae;fter &t;&ae;re endebyrdnysse s&ae;g&d; &t;e he heo sylfa his eagum oferseah  &t;a cw&ae;&d; he to hire: Mulier  ecce filius tuus. 
 Wite &t;u  wif  &t;&ae;tte &t;&ae;t is &t;in sunu &t;e &d;e big standa&d;. 
 Cw&ae;&d; &t;a eac to Iohanne: Ecce mater tua. 
 Wite &t;u eac  cw&ae;&d; he  &t;&ae;tte &t;&ae;t is &t;in modor  &amp; &t;u heo &t;e for modor hafa. 
&amp; he &d;a sy&d;&d;an  Iohannes  on his gewealdum heo h&ae;fde. 
 &T;a wiste se h&ae;lend &t;&ae;t ealle &t;a &t;ing w&ae;ron gefylled &t;a &d;e be him gewitegade w&ae;ron. 
 Cw&ae;&d; &t;a: Sitio me &t;yrste&d;. 
 &T;a stod &t;&ae;r sum f&ae;t be &d;&ae;re rode w&ae;s mid ecede gefylled. 
 &T;a genaman heo spingan &amp; mid ecede gefyldan &amp; mid ysospan &t;a wyrt utan befeoldon  &amp; him &t;a up to r&ae;hton. 
 Sona swa se h&ae;lend &t;&ae;s ecedes onbyrigde  &t;a cw&ae;&d; he: Consummatum est. 
 Nu syndon ealle &t;a &t;ing gefylled &t;a &d;e &ae;fre fram frym&d;e middaneardes be me awritene &amp; gewitegad w&ae;ron  &amp; onhelde his &t;&ae;t halige heafod him on &d;a swi&d;ran eaxle &amp; his &t;one wundorlican gast Godf&ae;der ons&ae;nde. 
 &T;a eodan Iudeas to Pilate &amp; hine b&ae;don &t;&ae;t he hete heora sceancan forbrecan  &t;&ae;t hy &t;e hra&d;or for&d;ferdon  for &d;an &d;e heo noldon &t;&ae;t heora lichaman on &d;am heora rested&ae;ge on rode w&ae;ron  for &d;an &d;e &t;&ae;t w&ae;s swi&d;e halig &amp; m&ae;re d&ae;g mid him &amp; heo &t;one d&ae;g swi&d;e micelne h&ae;fdon. 
 &T;a het Pilatus gan &t;a cempan to  &amp; heo &t;a swa dydon  forbr&ae;can &t;&ae;ra scea&d;ena scancan. 
 &amp; &t;a heo to &d;am h&ae;lende coman  &t;a gesawon hi &t;&ae;t he w&ae;s &t;a niwan for&d;fered. 
 Ne br&ae;can &t;a na his scancan  ac heora an hine mid spere on &d;a sidan stang  &amp; &t;&ae;r sona blod &amp; w&ae;ter ut of eode. 
 Tacnode mid &t;an hu cl&ae;ne &amp; hu wlitiglice &t;yses middaneardes leahtras &t;urh his &t;a halgan &t;rowunge a&d;w&ae;gene &amp; adilgade w&ae;ron. 
 &amp; eac &t;&ae;t gewrit sceolde beon gefylled &t;e be him asungen w&ae;s: Uidebunt in quem transfixerunt. 
 Heo locia&d; nuhw&ae;nne on &d;one &t;e heo &ae;r on &d;&ae;re rode sticedon  &t;&ae;t bi&d; on domes d&ae;ge  &t;onne he  drihten  on him sylfum wile &ae;teowan eal &t;a sar &amp; une&d;nysse &t;e he &ae;fre for mancynnes lufan ar&ae;fnade. 
 &amp; &t;onne eall eor&d;an cyn ofer hine sarlice heofa&d; &amp; wepa&d;. 
 &T;a efne on &d;a tid &t;e se h&ae;lend for&d;ferde  &t;a com &t;yder sum rice man &amp; &ae;&d;ele fram Arimathia &t;&ae;re ceastre  w&ae;s his nama Iosep. 
 Folgade he &ae;r &t;am h&ae;lende &amp; w&ae;s his discipul. 
 &T;a eode he sona deagollice for Iudea ege to Pilate  &amp; hine b&ae;d &t;&ae;t he him forgeafe &t;&ae;s h&ae;lendes lichaman  &t;&ae;t he hine moste of &d;&ae;re rode adon. 
 &T;a alefde Pilatus him &t;&ae;t. 
 &T;ider &t;a com eac sum m&ae;re man  w&ae;s &t;&ae;s nama Nichodemus. 
 Brohte se &t;am h&ae;lende sume si&d;e hundteontig punda deorwur&d;ra wyrta. 
 &amp; heo &t;a genamon &t;&ae;s h&ae;lendes lichaman &amp; hine of &t;&ae;re rode ahofen  &amp; hine swi&d;e cl&ae;nlice a&d;wogan &amp; mid deorwur&d;um smyrenyssum gesmyredan  &amp; &t;a mid cl&ae;nre scetan bewundan  swa swa mid Iudeum &t;eaw w&ae;s &t;&ae;t man &t;&ae;ra riccra manna lichaman mid deorwur&d;um wyrtum smyrede &t;y l&ae;s heo brosnian o&d;&d;e stincan sceoldan. 
 &T;&ae;r w&ae;s &t;a sum wyrtun on &d;&ae;re stowe &t;&ae;r se h&ae;lend ahangen w&ae;s  &amp; &t;&ae;r w&ae;s on &d;am wyrtune sum neowe byrgen of &d;am stane geworht  on &d;&ae;re n&ae;s &ae;r nanes mannes lichama geset. 
 &T;a genamon heo for &d;am Iudea Eastortidum  &amp; for &d;an &d;e seo byrgen swa neah w&ae;s  gesettan &t;a &t;&ae;s h&ae;lendes lichaman &t;&ae;rinn  &amp; &t;a byrgenne utan swi&d;e f&ae;ste mid miccle stane betyndon &amp; behleodedan. 
 Nu we hyrdan secgan  men &d;a leofestan  mid hu wundorlicre arf&ae;stnysse &amp; mid hu unasecgendlicre mildheortnysse se &ae;lmihtiga drihten manncynn fram ecum cwealmum &amp; of deofla anwealda alesde &amp; generede. 
 Ac uton we for &d;an swa swa us micel &t;earf is mid ealre heortan meagolnysse &amp; mid ealles modes estfullnysse him on hand gan &amp; hine lufian  &amp; him a unablinnendlice &t;ancian &t;&ae;re micclan lufan &t;e he to manna cynne genam  to &d;an &t;&ae;t we n&ae;fre of &t;&ae;ra rime getealde wur&d;an &t;e he on &d;ysum andweardan d&ae;ge &t;urh his blodes agotennysse of ecere erm&d;a grundum to heofona heanyssum &amp; to engla midwiste abohte &amp; alesde  his sylfes naman to wuldrienne &amp; to hergenne on ecum gefean &amp; on ecere eadignysse  &t;urh ealra wurulda woruld  a buton ende  amen. 
