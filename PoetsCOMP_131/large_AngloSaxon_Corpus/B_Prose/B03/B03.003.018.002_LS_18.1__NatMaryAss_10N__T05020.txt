 Natiuitas Sancte Marie. 
 Men &d;a leofeste. 
 Wur&d;ie we nu on andweardnysse &t;a gebyrdtide &t;&ae;re eadige femne sce marie. 
 &D;eo w&ae;s godes kenninge ures drihtnes h&ae;lendes cristes  &amp; hir&ae; nome ireht l&ae;fdi o&d;&d;e cwen o&d;&d;e s&ae;steorr&ae;. 
 Heo is l&ae;fdi inemned  for&d;an &t;e heo cende &t;one laford heofen&ae;s &amp; eor&d;&ae;n. 
 And heo is cwen inemned  for&d;an &t;e heo com of &t;am &ae;&d;ele cynne &amp; of &t;am kynelyce s&ae;de dauides cynnes. 
 S&ae;steorr&ae; sche is icweden  for&t;an &d;e &t;eo s&ae;steorra on niht cu&d;e&t; scipli&d;endum monnum  hwider bi&d; east &amp; west &amp; su&d; &amp; nor&d;. 
 Swa &t;enne wear&d; &t;urh &t;a halig femne icyd &t;e riht&ae; si&d;f&ae;t to &t;am &ae;ce life &t;am &d;e &ae;r longe seten on &t;eostrum &amp; on dea&t;es scuan &amp; on &t;am unstille y&d;an &t;are s&ae; &t;isses middaneardes. 
 And ha sy&d;&d;an wisten alle halige &t;one frumen midd&ae;neardes &amp; ende &amp; heofene riches wuldor &amp; helle wite. 
 &T;eonn magen we nu hwylcen seogum wordum s&ae;cg&ae;n be &d;are burdtide &t;&ae;re eadig&ae;n femne sce marie  hu heo iboren w&ae;s. 
 We leorni&ae;&d;  &t;&ae;t were sum &ae;&t;el wer in israel. 
 His nome w&ae;s ioachim  of iudan cynne. 
 He w&ae;s heord&ae; his sceap&ae;. 
 He w&ae;s godfyrht mon on bilewitnysse &amp; in fremsumnesse. 
 And n&ae;fde he n&ae;nigne o&d;re gem&ae;ne nym&d;e his eowde. 
 Of &t;am eowde he fedde alle &t;a &d;e heom drihten ondred&ae;&t; &amp; of &t;am w&ae;stme he gode &t;reofealdne lac brohte &amp; all his &ae;ht&ae; on &d;reo tod&ae;lde. 
 Enne del he sealde &t;earf&ae;n &amp; widew&ae;n &amp; steopcildum &amp; &ae;l&t;eodig monnum and o&d;erne del &t;&ae;m &t;e gode ane serued&ae;n. 
 &T;riddan d&ae;l he heold him seolfum &amp; his hirede bi to lyfigenne. 
 For&t;an &d;e he &t;as &d;ing w&ae;s donde &t;us  &t;a myclode god his woruld&ae;ht&ae;; on &t;a tid n&ae;s nan mon him ilice on israel&ae;. 
 &D;as &d;ing he ongon don  &t;a he w&ae;s XV wintre. 
 &amp; mid&t;a &d;e he h&ae;fde XX wintr&ae;  &t;a nom he wif him to make. 
 Heo w&ae;s ihaten anna. 
 Heo w&ae;s achares dohter of his agene cynne  &t;&ae;t is &d;enne of &d;am &ae;&t;elan cynne dauides &t;&ae;s kynniges. 
 Heo &t;a w&ae;ron samod togedere twentig wintr&ae;  swa heo nan bearn ne biget&ae;n. 
 &T;a ilamp hit summe d&ae;g  &t;&ae;t heo eoden to &t;am drihtnes temple  &amp; he &t;a ioachim stod betwyx &t;am monnum  &t;e to gode heor&ae; lac ons&ae;gednesse brohten  &amp; he gearwode his gifu on godes isih&d;e. 
 Him &d;a to neahl&ae;hte &t;are bocere sum  his nome w&ae;s Ruben  &amp; cw&ae;&d; to him: Nis &d;e ilyfed  &t;&ae;t &d;u stonde betwux &t;am &d;e gode onsegednysse bring&ae;&d;  for&t;an &d;e godes bletsung ofer &t;e ne com  &t;&ae;t he &t;e &ae;nig bearn sende. 
 He &d;a &t;&ae;r w&ae;s mycle scame &t;rowiende beforan &t;am folce for &d;isse wordum. 
 He &t;a swa scamiende ut of &d;am temple wepende eode &amp; he &t;a nolde &ae;ft hweorfan to his agene hame  ac he gewat on westene to his sceapum &amp; &t;a hyrd&ae;s nom mid him &amp; &t;&ae;r wunode fif mon&d;&ae; f&ae;cc  swa &t;&ae;r nan &ae;rendrace ne ferde betweonan him &amp; his m&ae;ccan. 
 &D;a ongon anna hire im&ae;ccan bewepen &amp; hire to drihtine biddan &amp; &t;us cw&ae;&d;: Min drihten israele god  &t;u &t;e eart strong &amp; mihtig ofer alle isceaft&ae;  &amp; &t;u me nald&ae;st n&ae;fre bearn ofer eor&d;an syll&ae;n &amp; &t;u minne wer &ae;t me genome. 
 &amp; ic nat  hw&ae;der his lif is ofer eor&d;an; &amp; gif he for&d;iwiten is  &t;onne gearwode ic him byrigenne. 
 &D;a heo &d;as word icw&ae;den h&ae;fde  &t;a eode heo eft on hire cauertun &amp; hire eadmodlice to drihten bead. 
 And &ae;fter&t;an &d;e heo h&ae;fde hire bone ifylled  &t;a ahof heo hire eagan up to drihtne. 
 &amp; &t;a iseah heo an sparew&ae;n nest on anum lawertrewe. 
 Heo &t;a mid wependre stefne clypode to drihtne &amp; cw&ae;&d;: Drihten  &t;u almihtiga god  &d;u &t;e sealdest alle isceft&ae; byr&t;or &amp; heo on &t;on gefo&d;  ic &t;e nu &t;ang s&ae;cge  &t;et &t;u me an&ae; ute atyndest from &t;ine gyf&ae; &t;are fremsumnysse. 
 Hw&ae;t  &t;u min drihten const &amp; wast mine heort&ae;. 
 Hw&ae;t  ic &t;e from frim&t;e mine sinscipes bih&ae;t  gif &d;u me sealdest sunu o&d;&d;e dohter  &t;&ae;t ic hire wolde &t;e bring&ae;n to &t;ine temple. 
 &D;a heo &t;as word icw&ae;don h&ae;fde  &t;a &ae;teowde hire godes engel &amp; cw&ae;&t;: Nylt &t;u &d;e ondredan  anna  for&t;an &t;in &d;rowung is on godes &t;ohte. 
 &T;&ae;t of &t;e acenned bi&d;  &t;&ae;t bi&d; on wundr&ae; allum monnum o&d; &d;et woruld&ae; ende. 
 &T;a mid&t;&ae;m &d;e he &t;as word icwedon h&ae;fde  &t;a w&ae;s he fram hire eagan ahofen. 
 &T;a w&ae;s heo swy&d;e forht iworden for &t;&ae;s engl&ae;s isih&d;e. 
 &amp; heo &t;a eode into hire cleof&ae; &amp; &t;&ae;r wunede &d;one d&ae;g &amp; &t;a niht on hire bedum. 
 &T;a w&ae;s morgen iworden; &t;a la&d;ede heo hire &d;inene to hire &amp; to hire cw&ae;&d;: Hw&ae;t  &d;u me isawe on mine wydewanhade biswicene &amp; on mycelre nearunysse isette &amp; noldost me toforen cumen? 
 &T;a answarde heo hire un&d;w&ae;rlice &amp; hire to cw&ae;&d;: &t;eah god &t;inne w&ae;r &ae;t &t;e nome &amp; &t;in inno&d; biluce  hw&ae;t sceal ic &t;e &d;&ae;s don. 
 &D;a &t;e heo an&ae; &t;as word ihyrde  &t;a ongon heo wep&ae;n biterlice. 
 Hw&ae;t  &t;a on &d;are ylcan nihte him &ae;teowde sum swi&d;e wlitig wer on &d;am westene  &t;&ae;r &t;&ae;r he w&ae;s mid his heordum  &amp; him to cw&ae;&d;: For hwam nelt &t;u ham hweorfan to &t;inum im&ae;ccan? 
 &T;a cw&ae;&d; ioachi: Twentig wintr&ae; ic wunod mid hire &amp; me god nan bearn of hire ne sealde. 
 Ac ic swi&d;e ge&ae;swicod eode ut of &t;am godes temple; for&t;an ic nylle &ae;ft ham hweorfan  ac ic wylle her wuni&ae;n &t;a hwile  &d;e drihten wyle  &amp; &t;a godes gife for drihtenes nome d&ae;lan  swa ic &ae;r dyde. 
 &T;a andswarde him &t;e &ae;ngel &amp; &d;us cw&ae;&d;: Ic eom drihtine engel &amp; nu to d&ae;g ic me &ae;teowde &t;ine gem&ae;ccan &amp; hire frefrode  &t;a &t;a heo hire w&ae;pende &amp; geomeriende to drihtene b&ae;d. 
 &amp; wite &t;u nu  &t;&ae;t heo of &d;ine s&ae;de ieacnod is  swa swa &t;u na hit ne wistest. 
 &D;a &t;e &d;u ane forl&ae;te  heo &t;e cenne&d; dohter &amp; heo bi&d; on godes temple fulfremed  &amp; &t;e halga gast r&ae;st&ae;&t; on hire  &amp; hire eadignyss&ae; oferstih&d; all wifcynn  &amp; hire ne bi&d; ilic &ae;nig &t;are &t;e &ae;r w&ae;s o&d;&d;e &ae;fter cym&d;. 
 Cyr nu to &d;ine im&ae;ccan &amp; &t;u im&ae;test hire ieacnode  &amp; &t;as &d;once gode  for&t;an &d;e hire s&ae;d bi&d; ibletsod &amp; heo bi&d; moder &t;are &ae;c&ae;n bletsunge iset. 
 &T;a weor&d;ede hine ioachim &amp; him to cw&ae;&d;: Gif hit &t;us iwyr&d;an scyle  swa &d;u cw&ae;st  site mid me on mine huse &amp; bletse &t;inne &d;eow. 
 &T;a cw&ae;&d; &t;e engel to him: Hwi wilt &d;u la cw&ae;&d;on  &t;&ae;t &d;u beo min &d;eow&ae;  ac &t;u eart min efen&d;eow&ae;  for&t;an wit beo&d; anes godes &t;eow. 
 &amp; ic &t;e secge  &t;et min m&ae;te and min drync ne m&ae;g beon from monnum is&ae;gen. 
 Ac swa hw&ae;t swa &d;u me to gife tihtest  bring &t;&ae;t gode to uns&ae;gednesse. 
 He &t;a ioachim brohte unwemmed lac &amp; to &t;am engle cw&ae;&d;: N&ae;s ic na ge&d;rystig  &t;&ae;t ic gode sacerdlice ons&ae;gednesse brohte  gif &t;u me ne h&ae;te. 
 &T;a cw&ae;&d; &t;e engel: Na ic &t;e ne hate gode sacerdlice ons&ae;gednesse bringan  for&t;an &d;e ic godes will&ae;n to &t;am ne ongeate. 
 &T;a ferde &t;e engel samod mid &t;am stence &d;&ae;re ons&ae;gednysse into heofenum. 
 He &t;a ioachim wear&d; to &t;am afyrht  &t;&ae;t he feol on eor&t;an &amp; l&ae;g swylce he dead were fram &t;are sixtan tide &t;&ae;s d&ae;ges  o&d; &d;et hit euen w&ae;s. 
 Him &t;a to neal&ae;hton his heord&ae;s &amp; heo hine &t;a iseg&ae;n liogan &amp; nysten &t;enne inting&ae;n on him  ac hofen him up  &amp; heo cw&ae;den  &t;&ae;t he wolde hine sylfne acw&ae;ll&ae;n. 
 &D;a ahof he his heafod up &amp; s&ae;de heom his sih&d;e  &t;e he iseah. 
 &D;a wyrdon heo son&ae; afyrhte &amp; eac wundredon  o&d; &d;et he hit heom all is&ae;d h&ae;fde; &amp; heo alle &t;a hine tremedon &amp; l&ae;rdon  &t;&ae;t he ihyrsum w&ae;re &t;&ae;s engl&ae;s wordum &amp; &t;&ae;t he ra&t;e hwirfde ham to his im&ae;cc&ae;n. 
 He &t;a ioachim &d;reodode on his mode  hw&ae;t he embe &t;&ae;t dyde. 
 &T;a wear&d; he fering&ae; on sl&ae;pe gehwirfed. 
 Him &t;a &ae;teowde &t;e ilc&ae; engel eft on slepe &amp; him to cw&ae;&d;: Ic eom godes engel &amp; from drihtne ic am &t;e to heorde iset. 
 Ac fare nu ham orsorh to &d;ine m&ae;ccan &amp; eower mildheortnysse  &t;e ge wrohton  &amp; eower nom&ae; w&ae;s ir&ae;ded befor&ae;n drihtnes isih&d;e on his &d;reomsettle  &amp; he eow syll&ae;&d; swa mycele grownisse on eowre beor&d;ran  swa he n&ae;fre n&ae;nne halge &ae;r ne sealde  ne nu n&ae;fre &ae;ft ne syll&ae;&d;. 
 He &t;a ioachim of &t;am slepe aras &amp; his swefen s&ae;de his heordum. 
 Heo &t;a alle hine bed&ae;n &amp; halsedon  &t;&ae;t he ihyrsumode &t;as engl&ae;s wordum &amp; r&ae;cene ham cyrde. 
 &T;a w&ae;s he &ae;r igan for his unrotnysse on &t;am westene swa feor  &t;&ae;t he for &d;rittige dagene f&ae;cc ne mihte ham to his m&ae;cce gehweorfan. 
 Heo &t;a anna w&ae;s &ae;t hire bede  &t;a &ae;teowde hire drihtnes engel &amp; hire cydde &d;one hamsi&d; hire imacen. 
 &amp; heo &t;a mid hire hinene him ongean eode mid mycle gefean; swilce eac hire magas &amp; all israel&ae; bearn mycele blisse h&ae;fdon bi his hamcyme &amp; be &t;am lisan hire geeacnunge. 
 &D;a c&ae;nde anna hire dohtor &amp; hire nome nemnode maria  &amp; heo hire &t;a fedde &t;reo wintr&ae; &ae;t hire breoste. 
 Ioachim &amp; anna &t;a l&ae;ddon &t;&ae;t child mid heom to &t;are halgan ceastre &amp; &t;&ae;t lac brohten mid heom into &t;am drihtines temple  &t;e iudea iwune w&ae;s. 
 &amp; heo &t;a sealden &t;&ae;t child on gem&ae;ne &t;&ae;re femen&ae;  &t;e d&ae;ges &amp; nihtes on godes lofe wunoden. 
 Heo up eode mid &t;am o&d;re femnum on &t;a XV st&ae;pes on &t;a temple  swa heo ne on beac ne beseah  ne heo na ne tealtrade  ne &ae;fter hire ealdre ne rymde  swa swa childes gewun&ae; w&ae;s. 
 Ac heo w&ae;s on geange &amp; on word&ae; &amp; on allum ib&ae;re ilic wunsumen menn  &t;e h&ae;fde &t;rittig wintr&ae;  &amp; heo geornlice &amp; eadmodlice &t;urhwunode on hir&ae; bedum  o&d; &d;et &t;a biscop&ae;s &amp; all &t;&ae;t folc wundr&ae;de on hire ib&ae;rum. 
 Heo anna &t;a w&ae;s ifylled mid &t;am halgan gaste &amp; heo witegode &t;a biforen &t;am folce &amp; &t;us cw&ae;&d;: Drihten almihtig god w&ae;s imundig his word&ae;  &t;e he sylf cw&ae;&d;  &t;&ae;t he wolde his folce secan haligre neosunge. 
 &amp; &t;a &d;eode  &t;e mid us aris&ae;n  he wolde eadmedigan  &t;&ae;t heo cyrdon to heor&ae; silfr&ae; heortum &amp; heor&ae; earan ontyndon to ure benum &amp; &t;a bismernesse ure feondum from us acyrdon. 
 On &t;am unbeo&d;rum &ae;cere blisse  &d;e &t;ar igef&ae;n is on israele  swa me min drihten geaf  &t;&ae;t ic mot gode icw&ae;me lac bringan  &ae;r me mine feond ascufon from &t;are halgan ons&ae;gednyss&ae; for mine unberendnysse. 
 Drihten min acerde heom from me &amp; me geaf ecce blisse. 
 &D;a heo &t;as word icw&ae;don h&ae;fde  &t;a cyrdon heo ham mid &t;am &amp; &t;&ae;t child forl&ae;ten &ae;t &t;am temple mid &t;am o&d;re femnen. 
 &amp; heo &t;a weox &amp; wear&d; fulfremed on godr&ae; m&ae;gene heanyss&ae;  &amp; heo &t;a son&ae; godum towcr&ae;ftum onfeng  &amp; swi&d;or &t;one &ae;nig &t;are &t;e heore bearn w&ae;ren wif&ae; &amp; femena. 
 And heo sette hire sylf haligne regol  swa &t;&ae;t heo wolde beon fram &t;are &ae;reste tyde &t;&ae;s d&ae;ges on hire halig beden wuniende o&d; &d;et &t;a &d;ridde tyde  on &t;a nigo&d;&ae;n tide emben hire webweorc. 
 &amp; &ae;ft fram &t;are nigo&d;an tyde heo &t;urhwunode standende on hire ibedum  o&d; &d;et godes engel hire &ae;teowde &amp; hire brohte heofenlices swetnysse &amp; heo &t;ar&ae; burigde of his handa. 
 &amp; heo sy&d;&d;an w&ae;s betere &amp; swi&d;re on godes luf&ae;n &amp; on gastlicr&ae; m&ae;gen&ae; heanyss&ae;  &amp; heo yldr&ae;n femn&ae;n l&ae;rde to godes will&ae;n &amp; heo w&ae;s tyddre &amp; snotere on &t;are godes lage  &t;one &ae;nig &t;&ae;re &t;e hire biforen w&ae;s. 
 Heo w&ae;s eadmodre &amp; on godes lufe gl&ae;dre &amp; on &t;ohte cl&ae;nre &amp; on &t;am dauidisce sange wr&ae;stlicre  &t;one &ae;nig w&ae;re. 
 &amp; heo w&ae;s &d;olemod &amp; stea&d;ig on hire ib&ae;rum &amp; nan mon ne seah hire wra&d;  ne t&ae;lan  ne warigen  ne nan word yfeles of hire mu&d;e ne com. 
 Ac hire word weron godes gife fulle &amp; he w&ae;s on hire heort&ae;n smeagende &t;one wisdom on godes boc&ae;. 
 &amp; &d;a femnen  &t;e mid hire weron  heo tymede  &t;&ae;t heo on heor&ae; bedum &t;urhwynedon &amp; on godes lofe &amp; nan heor&ae; stefne on ydele l&ae;htre up ahufe  ne heo on heor&ae; tung&ae;n teonan ne cw&ae;don  ne nan yfel word of heor&ae; mu&d;e ut ne eode. 
 &amp; of hire aras &ae;rest &t;e wun&ae;  &t;&ae;t &d;e mon  &d;e o&d;erne grete mid leofe worden  &t;&ae;t he him godcunde bletsunge ongean sette. 
 &amp; d&ae;ghwamlice heo underfeng mete of &t;as engl&ae;s handa &amp; mid &t;an heo ireordod w&ae;s  &amp; &t;one mete  &t;e heo &ae;t &t;am biscope underfeng on &t;am temple  &t;one heo d&ae;lde &d;earfendum monnum. 
 And swa hwilc mon swa hire untrum isohte  &ae;ft he eode hal from hire. 
 &T;a ilamp hit  &t;&ae;t abiathar  &t;e sacerd  brohte mycelne gyfe &t;am biscope &amp; b&ae;d hine  &t;et he sealde maria his sune to im&ae;cc&ae;n. 
 &D;a steorde mari&ae; him &amp; cw&ae;&d; andredlice: Ne wur&d;&ae;&t; &t;&ae;t n&ae;fre swa  &t;&ae;t ic wer grete o&d;&d;e wer me. 
 &D;a answerden hire &t;a biscop&ae;s &amp; hire magas alle  &t;e on &t;am temple weron  &amp; cw&ae;don: God w&ae;s on bearnum begangen &amp; in eaforen weor&d;a&t;  swa &d;et iwunelic w&ae;s on godes folce israele. 
 &T;a answyrde maria &amp; heom cw&ae;&d; to: N&ae;s nan rihtwis men  ne halig &ae;r abel  &amp; hine arleaslice unwis ofsloh. 
 He brohte twyfealde gyfe drihtene luttre ons&ae;gednysse &amp; his lichames cl&ae;nnysse. 
 Eac swylce helias w&ae;s of &t;issere weoruld&ae; il&ae;d on lichame  for&t;an &d;e he his cl&ae;nnysse heold. 
 W&ae;s heo  swylc heo w&ae;re feowertene wintr&ae;. 
 &T;a demden pharisei  &t;&ae;t heo sy&d;&d;an wuni&ae;n sceolde on &t;am godes temple. 
 &D;&ae;t &t;ridde d&ae;g  &t;a heo &t;a &d;ider isamnod w&ae;ron  &t;a astah &t;e heahbiscop isacar up on &t;one ytemeste st&ae;pe &amp; clypode &t;a luddre stefne &amp; &t;us cw&ae;&d;: Ihyr&ae;&d; nu  israele bearn  min word. 
 Ge witon  &t;&ae;t salomon &t;is temple timbrode &amp; her w&ae;ron sy&d;&d;an inne kyning&ae; bearn &amp; witegen&ae; &amp; heahsacerd&ae;  o&d; &d;et heo bicomen to &ae;licre yldon. 
 &amp; heo ilimplice heora yldran w&ae;ron eawfest&ae; &amp; heor&ae; bearn &ae;ft gode icweme lac brohton to &t;am godes temple &amp; heora yldrene endebyrdnysse gode icw&ae;mdon. 
 Nu is &d;onne imetod  &t;&ae;t maria h&ae;f&d; niwe endebyrdnysse ongunnen gode mid to cwemene  s&ae;g&d;  &t;&ae;t heo wyle gode hire m&ae;g&d;had bringan. 
 Uton secan &t;a andsware &ae;t gode sylfum ure axunge  &t;&ae;t god us cy&t;e  hwylce w&ae;re we hire bif&ae;sten sceolen to haldene. 
 &T;a licode &t;et word alle &t;are samunge and &t;a senden lot ofer &t;a tweolf cynn israele bearnum. 
 &T;a feol &t;&ae;t lot ofer iudan cynn  iacobes sune. 
 &T;a bead &t;e sacerd  &t;&ae;t iudan cynn come &t;&ae;s on m&ae;rgen to &t;am godes temple  &ae;lc &t;&ae;re &d;e wif n&ae;fde  &amp; h&ae;fde heor&ae; &ae;lc gyrd&ae; on hond&ae;. 
 &T;a w&ae;s &d;onen iworden  &t;&ae;t ioseph w&ae;s ihaten sum iwintred mon &amp; eode &t;ider mid gungum monnum &amp; his gerde &t;ider b&ae;r. 
 &T;a nam &t;e sacerd alle gerd&ae;n &amp; b&ae;r &d;a into Sancta Sanctorum &amp; bead  &t;&ae;t heo comen on m&ae;rgen &amp; nome &ae;lc his gyrd  &amp; &t;onne sceolde an culfre fleon of &d;are gyrde foreweardre up into heofenum. 
 &T;enne scold &t;e wer beon hyrde &t;are femn&ae;n. 
 &D;a w&ae;s iworden on m&ae;rgen &t;&ae;s &ae;ftren d&ae;ges  &t;a comen heo alle on &t;a tid &t;are ons&ae;gednysse  &amp; &t;a in eode &t;e biscop abiathar into Sancta Sanctorum  w&ae;s &t;&ae;t &t;are haligr&ae; halignis ealr&ae;  and he &t;a nom &t;a gyrdan &amp; sealde anre gehwylcum heom on syndron. 
 W&ae;s &d;are monnum &d;reo &t;usend&ae;  &amp; &t;a of nan &t;are gyrde &t;eo culfre ut ne eode. 
 &T;a gescrydde hine abiathar &t;e biscop mid &t;am heahsacerd&ae; gyrlan &amp; in eode on &t;a Sancta Sanctorum &amp; onb&ae;rnde &t;a ons&ae;gednysse &amp; his bene to drihtine sende. 
 &T;a &ae;teow him drihtines engel &amp; him to cw&ae;&d;: &d;eo s&ae;leste gerde is git &ae;fter  &t;e &d;u for noht ne tellest. 
 Nym &t;a &amp; syle  &t;onne cym&d; &t;&ae;t tacn of hire  &t;&ae;t &d;u &t;er secgst. 
 W&ae;s &t;&ae;t iosepes gyrd. 
 &T;a n&ae;s heo na isoht  for&t;an &d;e ioseph w&ae;s eald &amp; on utemeste stod. 
 &T;a clypode &t;e biscop hine mycle stefne &amp; hine nemnode &amp; him his gyrd&ae; sealde. 
 &amp; &t;a on s&ae;mning&ae; fleah &t;&ae;r culfre ut swi&d;e hwit &amp; fleah geond &t;a hw&ae;mmes &t;&ae;s temples &amp; &t;a gewat on &d;one heofen. 
 &T;a w&ae;s &d;et folc swi&d;e gefeonde &amp; cw&ae;don to iosepe: Eadig eart &t;u on &t;ine ylde  nu &d;e god swa gewur&d;ode  &t;&ae;t &d;u scealt beon hyrde &t;are cl&ae;nen f&ae;mnen. 
 Eac swylce &t;a biscop&ae;s cw&ae;don: Onfoh hire nu  ioseph  for&t;an &d;e &t;u eart an&ae; icoren on &t;ine cynne hire to hyrde from gode. 
 He &t;a ioseph cw&ae;&d; bifigendre stefne: Nis min gemet swylcum cilde to onfonne  for&t;an &d;e ic habbe fela bearn&ae; &amp; &t;a beo&d; alle yldr&ae; &t;onne heo. 
 &T;a cw&ae;&d; &t;e biscop to him: Gemun &t;u  hu lamp da&t;an; he forwear&d; &amp; monige eac mid him  &t;a &t;e godes will&ae;n forhogedon. 
 &T;a cw&ae;&d; he ioseph: Ne forhoge ic na godes will&ae;n on hire  &amp; god &t;onne cy&d;a&t;  hwylc geongr&ae; monn&ae; on mine cynne hire wur&d;e bi&d;. 
 Ac ic onfo &t;are cl&ae;nen femn&ae;n  &t;&ae;t heo wunie mid me  o&d; &d;et heo h&ae;bbe &ae;lycre ylde. 
 &D;a cw&ae;&d; &t;e biscop: F&ae;mnen beo&d; mid hyre on fultume o&d; &t;&ae;ne d&ae;g incre geamung&ae;  &amp; ne m&ae;g hire nan o&d;er wer underfon. 
 &T;a onfeng ioseph mariam mid o&d;re fif f&ae;mnum  &t;e hire w&ae;ron on fultume iseald to iosepes hame. 
 &T;a w&ae;ron ihatene  &ae;r&ae;st &t;us: becca  saphira  Susanna  Abugea &amp; Sehel. 
 &amp; &t;e biscop sealde heom alle godeweb to w&ae;fenne of seolce &amp; of mislice hiwum wahrift to &t;am temple. 
 &T;a onfeng maria hwite godewebbes to wefanne &amp; &t;a o&d;re mislices hiw&ae;s. 
 &T;a specan heo heom betweonan on gleaw &amp; &d;us cw&ae;don: &t;u eart ure gingast  &t;u miht wefan &t;&ae;t hwite godeweb &amp; &t;u mihd beon ure cw&ae;n. 
 &D;a &t;as word sp&ae;con  &d;a &ae;teowde heom drihtines engel &amp; cw&ae;&d;: Ne sceal eower word beon on ydelnysse  ac hit sceal mit so&d;e beon icy&d;ed  for&t;an &t;e witegan gear&ae; s&ae;don  &t;&ae;t heo sceolde beon middaneardes cwen. 
 &T;a weron heo alle swi&d;e afyrhte for &t;&ae;s engles isih&d;e &amp; his worde &amp; heo ongunnon hire weor&d;ian &amp; hire eadmodlice heran. 
 &T;a ilamp hit sume d&ae;ge  &t;&ae;t heo stod be summere welle. 
 &T;a &ae;teowd hire &t;&ae;r drihtnes engel &amp; hire to cw&ae;&d;: Eadig eart &d;u maria  for&t;an &d;e on &d;ine mode &t;u gearcost drihtines eardunghus  &amp; liht cyme&d; of heofene on &d;e &amp; &d;&ae;t liht&ae;&d; ofer alne middaneard. 
 &amp; eft &t;&ae;s on &d;ridd&ae; dage drihtines engel hire &ae;teowde mid s&ae;cgendlicre beorhnysse &amp; he &t;a w&ae;s swi&d;e afyrhted &amp; abr&ae;ged for &t;as engl&ae;s isih&d;e. 
 &T;a cw&ae;&d; he to hire: Ne &d;earft &t;u &d;e ondred&ae;n  maria. 
 Drihtenes gife is mid &t;e. 
 &T;u sceald kennen cyning  &t;e ah anweald heofenas &amp; eor&d;an  &amp; his rices ne bi&d; nan ende. 
 On &t;a tid  &t;e &d;is ilamp  w&ae;s ioseph on &t;&ae; lande  &t;e chapharnaum hatte  ymbe his creft. 
 He w&ae;s smi&d; &amp; monigteawe wurht&ae;. 
 &T;a he &t;anon cyrde to his agene hame  &t;a imette he hire bearn habbende on hire rife. 
 &D;a w&ae;s he son&ae; swi&d;e afurht &amp; sorhful &amp; &t;us cw&ae;&d;; Drihten  drihten min  onfoh min gast. 
 Me is dea&t; s&ae;lre  &t;one lif. 
 &T;a s&ae;don him &t;a femnen  &t;e mid hire w&ae;ron  &t;&ae;t heo geare wistan  &t;&ae;t hire nan wer ne onran  ac heo w&ae;re andwealdes m&ae;g&d;hades &amp; unwemmed. 
 &amp; we witon  &t;&ae;t heo w&ae;s d&ae;ges &amp; nihtes on halgum gebedum &amp; godes engel wi&d; hire sp&ae;c &amp; heo d&ae;ghwamlice of &t;&ae;s engles hand&ae; mete &d;igde. 
 Hu m&ae;g &t;&ae;t iwurdan  &t;&ae;t &t;&ae;t swa beo  for&t;an &t;e we witon  &t;&ae;t hit mon ne dyde  ac godes engel. 
 &T;a cw&ae;&d; ioseph: Nis na &t;et na swa  nat ic  &t;eah heo beo biswicen &t;urh &t;&ae;s engles hiw. 
 &amp; he &t;a weop bitterlice &amp; &t;us cw&ae;d: Mid hwilcere bealde m&ae;g ic efre gan into godes temple o&d;&d;e hu m&ae;g ic iseon &t;a onsyne &t;are sacerd&ae; for sceame. 
 &T;a he &t;us cw&ae;&d; &t;a &d;ohte he digollice  &t;&ae;t he wolde hire forl&ae;ten &amp; faren hi on o&d;er londe. 
 &T;a on &t;are ylcan nihte  &t;e he &t;is &d;ohte  &ae;teowde him godes engel on  sl&ae;pe &amp; hi to cw&ae;&d;: Ioseph  ne &d;earft &t;u &d;e ondr&ae;don. 
 &T;u eard dauides cynnes  onfoh &t;ine im&ae;ccan. 
 Hire eacnung is of &t;am halga gaste  &amp; heo acenn&d; sunu &amp; his nome is h&ae;lend  for&t;am &d;e he d&ae;&d; hal his folc fram heora synnum. 
 He &t;a ioseph aras of &t;am sl&ae;pe swi&d;e gefeonde &amp; gode &d;ancode &amp; marian s&ae;de &amp; &t;am femnen  &t;e mid hire w&ae;ron  &t;a f&ae;gr&ae; sih&d;e &t;&ae;s engl&ae;s &amp; &d;a frofre &d;are wordum &amp; &t;us cw&ae;&d;: Ic syngode mid gemynde &t;&ae;s facnes  &t;&ae;r nan n&ae;s. 
 &D;a wear&d; &ae;fter &d;issum mycel lysa on &t;am folce  &t;&ae;t maria ieacnod w&ae;s. 
 &T;a sume d&ae;ge nom&ae;n hine &t;a &d;egn&ae;s &t;&ae;s temples &amp; l&ae;ddon hine to &t;am biscope &amp; to &t;am heahsacerdon &amp; cw&ae;don to him: To hwan forh&ae;le &t;u us &t;ine gemung&ae; swa cl&ae;ne femne  &t;e godes engles f&ae;dden swa swa culfr&ae;n on &t;am temple. 
 &amp; heo nolde n&ae;fre w&ae;re arin&ae;n  ac heo w&ae;s on godes &ae; &t;e ityddeste f&ae;mne. 
 &amp; gif &t;u hire nydes on ne sohtest  &t;one w&ae;re heo cl&ae;ne. 
 He &t;a ioseph hine ladode &amp; cw&ae;&d;  &t;&ae;t he hire n&ae;fre ne arine. 
 &T;a biscopas &t;a &amp; &t;a heahsacerd&ae;s unarimodum godcundre geryn&ae; be &t;ar&ae; aldan &ae; acunnod&ae;n so&d;lice  &t;&ae;t heo weron batwa cl&ae;ne from alle &t;am synnum  &t;e &d;et folc heom oncu&d;e. 
 Heo &t;a alle eadmodlice b&ae;den hire bletsunge &amp; heor&ae; wohnysse forgifenysse  &t;&ae;s &d;e heo yfele wilnunge bi heom h&ae;fdon. 
 &amp; al &t;&ae;t folc &amp; &t;a sacerd&ae;s l&ae;ddon hire mid &t;am femnem to iosepes hame mid mycele gefean. 
 &amp; mid mycelre blisse clypodon &amp; &t;us cw&ae;don: Beo drihtines nome ibl&ae;tsod on worulda woruld  &t;e &d;e cy&d;lice cydde &t;ine halignesse on alle israele folcum. 
 W&ae;s &t;eo halig femne  swa we &ae;r s&ae;don  of iesses wyrttrum&ae; &amp; of dauides cynne. 
 &amp; heo w&ae;s drihtines moder  ure h&ae;lendes. 
 Ant heo w&ae;s hortf&ae;t &t;&ae;s halgan gastes. 
 &amp; heo is cwen &t;&ae;s heofenlices kynges. 
 &amp; heo is englea hiht &amp; allre monne  for&t;am &d;e alle middaneardes h&ae;le &t;urh hire becom on &d;as woruld. 
 &amp; for&t;an engl&ae;s hire nu eadig&ae;&d; &amp; alle &t;eode &amp; alle cneornyss&ae;  hwylc moncynnes ileaffulr&ae;. 
 &amp; mid &t;isse bl&ae;tsunge &amp; herunge heo bicom biforen gesihte alr&ae; halgen&ae;  &t;&ae;r heo nu to d&ae;ghwamlice &t;ing&ae;&t; for alle &t;is mennisce cynn. 
 Ac uton we hire nu eadmodlice biddan  &t;&ae;t heo us beo milde mundbore &amp; bli&t;e &t;ingestre to &t;am heofenlice m&ae;gen&d;rymme. 
 Nu we geare witon  &t;&ae;t heo m&ae;g &ae;t hire &t;an deore sun&ae; bidd&ae;n  swa hw&ae;t swa heo wyle  &amp; beon &t;ingere to ure drihtene  &t;&ae;t he us gife sibsum lif &amp; ece eadignyss&ae; a buton ende. 
 God us to &t;am fylste. 
 Amen. 
