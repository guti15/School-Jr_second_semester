 Men &d;a leofestan  us is on &ae;lcne s&ae;l geornlice to smeagenne and to hycgenne  hu we &t;urh haligra boca t&ae;cunge ures drihtnes willan mid godum d&ae;dum and mid halgum m&ae;genum gefyllan magon and huru on &d;isse halgan tide  &t;e eallum mannum to hreowsunge and to d&ae;dbote geset is. 
 Us is &d;onne swi&d;e gedafenlic  &t;&ae;t we gelomlice ure circan secan and &d;&ae;r mid micelre eadmodnysse and stilnysse us to urum drihtne gebiddan and godes word gehyran. 
 And se &d;e on o&d;rum &d;ingum abisgad sy o&d;&d;e to &d;am ungeh&ae;nde  &t;&ae;t he d&ae;ghwamlice his circan gesecan ne m&ae;ge  he huru &d;inga on &d;am sunnandagum and on o&d;rum freolsdagum &t;ider cume to his uhtsange and to m&ae;ssan and to &ae;fensange and na to nanum idelum geflite  ne to nanum woruldlicum spr&ae;cum  ac to &d;am anum  &t;&ae;t he his synna gode andette and hira forgifnysse bidde and &d;&ae;re halgan &t;enunge mid micclum godes ege gehlyste. 
 And si&d;&d;an mid &ae;lm&ae;sd&ae;dum gange him to his gereorde and mid micelre syfernysse and gemetf&ae;stnysse his goda bruce and na mid nanre oferfylle  ne mid oferdrince  for&d;i &d;e Cristenum men nis nan &d;ing wyrse  &d;onne druncenscipe. 
 Men &d;a leofestan  we willa&d; eow warnian and us sylfe alysan mid gode and &ae;lcne &d;&ae;ra l&ae;ran  &d;e us hyrcnyan wile  &t;&ae;t hi fram &d;am un&t;eawe gecyrran and hi sylfe mid syfernysse healden. 
 &T;onne is manna gehwilcum to witanne  &t;&ae;t &ae;lc &d;&ae;ra manna  &d;e &d;&ae;ne deofollican un&d;eaw h&ae;f&d;  &t;&ae;t he wile on his gebeorscipe &t;urh his halsunge and &d;urh his neadunge gedon  &t;&ae;t o&d;re men nima&d; mare  &d;onne hit gemet sy  sceolon agildan gescead gode &ae;g&d;er ge be him silfum  ge be eallum &d;am &t;e hi to &d;am geneadia&d;. 
 Besceawigen nu &d;a druncengeornan  &t;&ae;t hi synt micele m&ae;ttran  &d;onne nytenu  &d;onne &d;a nytenu nella&d; nan &d;ing mare drincan  &d;onne him &d;earf bi&d;  and se earma man wile drincan &d;reo swa feala  ge feower swa feala  swa his nead w&ae;re. 
 And he eac on anum d&ae;ge mid ungesceade and mid micelre synne forspil&d; &t;reora daga o&d;&d;e feowera andlifene  and &t;&ae;t n&ae;re na to agitenne  &d;eah seo andlifen forspilled wurde  gif &d;a men for gode ne forwurdon. 
 Us is to witanne  men &d;a leofestan  &t;&ae;t gif &d;a druncengeornan men heora druncennyssa geswican nella&d; and micele d&ae;dbote don  ac &t;urhwunia&d; on &d;am oferdrincum &ae;t heora ende  hi n&ae;fre mid gode nane reste ne begyta&d; on &d;am toweardan life  ac hi buton &ae;lcere tweonunge sceolon on ecnysse forwur&d;an  for&d;an hit ne m&ae;g na beon leas  &t;&ae;t Paulus se apostol cw&ae;&d;: Neque ebriosi regnum Dei possidebunt; &t;&ae;t is on urum ge&d;eode  &t;&ae;t n&ae;fre druncengeorne nagon godes rice. 
 &D;onne cwy&d; Sanctus Agustinus: Toforan eallum o&d;rum &d;ingum ic eow bidde and &d;urh &t;&ae;ne ondr&ae;dendlican domes d&ae;g is eow halsige  &t;&ae;t  swa oft swa ge eow gem&ae;nelice gebeorscipas gegearwia&d;  ge &d;a fatu &d;&ae;s micclan gemetes  &d;e &t;reo men o&d;&d;e feower. 
 And eac hi hwilum beo&d; buton &ae;lcum gemete  hwilum willes  hwilum geneadode gewunia&d; of to drincanne  of eowrum gebeorscipe awurpa&d; eall swa attor  for&d;an &d;e se unges&ae;lige gewuna belaf of h&ae;&d;enra manna biggenge. 
 And swa hwylc man swa &d;is ge&d;afa&d;  o&d;&d;e on his agenum gebeorscipe  o&d;&d;e on o&d;res mannes  ne tweonige he na  &t;&ae;t he ne offra&d; deofle  for&d;an &d;e &t;urh &d;isne drync beo&d; &ae;g&d;&ae;r ge &d;a sawle ofslagene  ge &d;a lichaman gewanhalode. 
 He bytt eft on o&d;re stowe  &t;&ae;t manna gehwylc besceawige mid him sylfum  hu hefig synn seo druncennys is and hu feala un&d;eawa heo on &d;am men gebring&d;  and &t;&ae;t nan man ne ge&d;afige  &t;&ae;t he &d;&ae;re druncennysse oferswi&d;ed wurde. 
 &D;onne &d;a druncengeornan  na &t;&ae;t an  &t;&ae;t hi on &d;am toweardan life mid ecum tintregum tocwylmede synt  ac eac hy synt on &d;isum andweardan life mid m&ae;nigfealdum untrumnyssum gew&ae;hte. 
 And &d;as &d;ing he s&ae;g&d; na &t;&ae;t an l&ae;w&ae;dum mannum  ac eac gehadedum  for&d;an &d;e hit is &d;e wyrse  &t;e manega preostas  &d;e synt &t;&ae;re micclan endebyrdnysse  &t;&ae;t hi sceolon o&d;rum mannum &d;&ae;re syfernysse god bodian  nabba&d; na&d;er ne &d;a sceame for mannum  ne &d;&ae;ne ege for gode  &t;&ae;t hi hit sylfe &ae;rest ne don  and eac o&d;re swa feala  swa hi m&ae;st m&ae;gon  oferdrencea&d;. 
 Ac witan &d;a men  &t;e &d;yllice synt  gif hi nella&d; hi sylfe gebetan  &t;&ae;t hi sceolon nede &d;olian ece susle ge for him sylfum  ge for eallum &d;am &t;e hi &d;&ae;rto tyhta&d;. 
 And he cwy&d; eft: Eala  hu earm and hu bewependlic is &t;&ae;ra manna lif  &t;e ofer &t;&ae;t riht  &t;e eallum mannum gemetlice ge&d;enud bi&d;  onginna&d;  swilce hi nicumene syn and swilce hi ealles d&ae;ges &ae;r nahtes ne onbirigdon and &t;urh mistlice naman mare drinca&d;  &t;onne him neod&t;earf sy. 
 Na &t;&ae;t an &d;urh libbendra manna naman  ac eac &t;urh engla and haligra manna  wena&d;  &t;&ae;t hi him micelne wur&d;scipe mid &d;am gegearwian  gif hi hio sylfe mid swi&d;licre druncennysse oferlecga&d;  and nyton  &t;&ae;t nane men ne do&d; halgum englum and halegum mannum swa hefigne teonan  swa &d;a &d;e on heora naman hira agene sawle &d;urh oferdrinc ofslea&d;. 
 Men &d;a leofestan  us is swi&d;e micel &d;earf  &t;&ae;t we eadmodlice hyrcnian &d;ysum eadigan lareowum and &d;ysum halgum bocum and us sylfe forhabban fram &t;isum un&d;eawe  for&d;an &d;e &t;a &d;e hira bebodu lustlice gehyran willa&d; and getreowlice gefylla&d;  hi habba&d; ece mede mid gode and mid his halgum. 
 And &d;a &d;e hit forhicga&d; and hit don nella&d;  hi habba&d; ece susle mid deofle and mid his englum. 
 Men &d;a leofestan  we mynegia&d; eac &ae;lcne getreowfulne man  &t;&ae;t he gelomlice lufige cumli&d;nysse and nanum cuman ne forbeode  &t;&ae;t he ne mote on his huse gerestan  for&d;an &d;e manega gode gelicodon &t;urh &t;&ae;t  &t;&ae;t hi cuman onfengon and him arwur&d;lice &t;enodon. 
 And ure drihten is to cwe&d;enne  &t;onne he to &d;am dome cym&d;: Hospes eram et suscepistis me; &t;&ae;t is on urum ge&d;eode: Ic w&ae;s cuma and ge onfengon me. 
 Witon &d;onne &d;a &d;e cumli&d;nysse geornlice for godes lufan bega&d;  &t;&ae;t hi Crist sylfne on &d;am cuman onfo&d;. 
 &AE;lcum geleaffullum men is eac swi&d;e to warnigenne wi&d; mana&d;a  for&d;an &d;e hi synt swi&d;e forbodene &ae;g&d;er ge on &d;&ae;re ealdan &ae;  ge on &d;am godspelle. 
 Manega men tella&d; to lytlum gylte  &t;&ae;t hi o&d;re men mid mana&d;um beswicen  ac witun hi  &t;&ae;t hi beo&d; eal swa miceles wites scyldige  swa &d;a manslagan and &d;a unrihth&ae;meras and &d;a oferdrinceras. 
 Eac is manna gehwilcum &t;earf  &t;&ae;t he hine forh&ae;bbe fram leasum cy&d;nyssum  for&d;am hit is swi&d;e hefig gylt and fram urum drihtne sylfum forboden  &d;a he wi&d; Moysen spr&ae;c on &d;&ae;re dune  &t;e man h&ae;t Sinai  and &d;us cw&ae;&d;: Non falsum testimonium dices; &t;&ae;t is: Ne s&ae;ge &d;u na lease cy&d;nysse. 
 And Salomon cw&ae;&d;  &t;&ae;t leasa gewita ne sceolde beon ungewitnod  and swa hwilc man swa s&ae;g&d; leasunga on his nehstan  his leohtfet bi&d; acw&ae;nced on &d;am ytemestan d&ae;ge. 
 And se &d;e &t;&ae;t so&d; wat and hit for &ae;niges woruldlices mannes ege forsuga&d;  he gecig&d; godes yrre ofer hine. 
 &AE;g&d;er is &d;onne scyldig wi&d; god ge se &d;e &t;&ae;t so&d; bedigla&d;  ge se &d;e &d;a leasunga s&ae;g&d;  for&d;an &d;e se &d;e &d;a leasunga s&ae;g&d;  wile derian  and se &d;e &t;&ae;t so&d; wat  nele fremian. 
 On feower wisan bi&d; rihtwisnys on dome forhwyrfed: for ege and for gytsunge and for hatunga and for lufe. 
 &D;onne bi&d; seo rihtwisnys &d;urh ege forhwyrfed  &t;onne se dema forhta&d; for &ae;niges anwealdes &t;ingum  &t;&ae;t he na dear so&d; asecgan and riht gedeman. 
 Hio bi&d; forhwyrfed for gytsunge  &t;onne &t;&ae;s deman heorte bi&d; mid sumere mede ablend and eac for&d;an &t;e he wile &d;&ae;ne unscyldigan a woh behreafian. 
 Heo bi&d; eac forhwyrfed for hatunge  &d;onne se dema gewilna&d;  &t;&ae;t he wile &d;am unscyldigan for sumum o&d;rum &t;inge derigan. 
 Bi&d; seo rihtwisnys &t;urh lufe forhwyrfed  &t;onne se dema bewere&d; his freond and his magas ongean riht and &d;a fremdan mid unrihte bereafa&d;. 
 Mid &t;isum feower &d;ingum bi&d; rihtwisnys oftust on dome forhwyrfed and unscyldige men gederede. 
 And miccle swi&d;ur synt to bem&ae;nenne &t;a &d;e &t;a earman of&d;riccea&d; mid unrihte  &t;onne &t;a &d;e &t;&ae;ne teonan &t;olia&d;  for&d;an &d;e &t;a &d;e &t;&ae;ne teonan &t;olia&d;  geendia&d; hredlice &t;a hwilwendlican yrm&d;e  ac &d;a &t;e hi mid unrihte bereafia&d;  beo&d; bet&ae;hte ecum ligeum. 
 Witun &d;onne &t;a &d;e &d;yllicne gylt &t;urhteo&d;  &t;&ae;t hi synt mid &t;&ae;re ilcan d&ae;dbote to cl&ae;nsigenne  &t;e &d;a manslagan and &t;a unrihth&ae;meras and &d;a oferdrinceras and &t;a manswaran. 
 &T;&ae;t is &t;&ae;t hi sceolon seofon gear mid micelre angsumnysse hreowsian o&d;&d;e hi man sceal ut of godes circan anydan and fram ealra getrywfulra manna gemanan awurpan. 
 Be &d;isum &t;inge cw&ae;&d; se h&ae;lend on &d;am godspelle: Quid prodest homini  si universum mundum lucretur  anim&ae; vero su&ae; detrimentum patiatur; &t;&ae;t is on urum ge&d;eode: Hw&ae;t frema&d; &t;am men  &t;eah &d;e he ealne middaneard gestryne  and his sawul &t;olige ece forwyrd? 
 Witodlice &t;a men  &t;e &d;yllice gyltas do&d;  &t;eah hi fram o&d;rum mannum syn ge&d;uhte arf&ae;ste  hi synt him sylfum swi&d;e w&ae;lhreowe  &t;onne hi nella&d; heora earman sawle gehelpan  &t;e sceal on &d;am unge&ae;ndudan witum ealle &t;as unrihtan d&ae;da &t;olian. 
 Men  us is swi&d;e &t;earle to efstanne  &t;&ae;t we ure lif and ure &t;eawas gebeterian and &t;&ae;t we bewepan  &t;&ae;t we &ae;r to yfele gedydon  and ofer &t;is &d;&ae;re syngunge geswican  for&d;an &d;e god ne besceawa&d; na  hwilce we &ae;r w&ae;ron  ac he besceawa&d;  hwilce we beon  &t;onne we d&ae;lan sceolon sawle and lichaman. 
 &T;&ae;t is to witanne  &t;&ae;t god ne sec&d; na &t;&ae;s godan weorces angin  ac he sec&d; &t;&ae;ne &ae;nde  for&d;an &d;e &ae;lc man sceal beon demed be &d;am geearnungum  &t;e he h&ae;f&d;  &t;onne he of &d;isum life hwyrfan sceal. 
 Sume men onginna&d; god to donne  ac hi hit endia&d; yfele  swa Iudas dyde. 
 He w&ae;s &ae;rest apostol and sy&d;&d;an he sealde urne drihten to cwale and on &ae;nde hine sylfne on grine aheng. 
 And sume men onginna&d; yfel to donne  ac hi hit geendia&d; wel  swa Paulus dyde. 
 He w&ae;s &ae;rest godes circena ehtere and sy&d;&d;an he w&ae;s bodigend and acoren lareow. 
 &T;&ae;t is &d;&ae;s godan weorces m&ae;gen  &t;&ae;t man &t;&ae;ron &d;urhwunige &ae;t his ende  swa ure drihten on &d;am godspelle cwy&d;: Qui perseveraverit usque in finem  hic salvus erit; He cw&ae;&d;  &t;&ae;t se beo hal on &d;am toweardan life  &t;e her &d;urhwuna&d; on godum d&ae;dum. 
 Gif we god beginna&d; and we on &d;am &t;urhwunia&d; &ae;t urum ende  &t;onne lica&d; gode ure drohtnung. 
 Efste &t;onne &ae;lc man  &t;&ae;t he anr&ae;dlice gefulfremige &t;a god  &t;e he beginne  &t;&ae;t he &t;urh &t;&ae;t geearnige  &t;&ae;t he onfo &t;&ae;re ecan mede on heofonan rice. 
 &T;a us gegearwige se drihten  &t;e mid f&ae;der and mid sunu and mid &t;am halgum gaste leofa&d; and rixa&d; on ecnysse a buton ende. 
 Amen. 
