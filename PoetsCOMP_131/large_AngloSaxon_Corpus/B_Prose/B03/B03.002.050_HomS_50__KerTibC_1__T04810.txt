 Venite filii audite me timorem domini docebo uos; Menn &t;a leofan ic clypige eow to mid &t;am wordan dauides &t;&ae;s haligan godes witegan and secge to eow  Cuma&d; to me mine cildra and gehyra&d; me ic wille eow t&ae;can godes ege. 
 For&t;am seo boc seg&d;  Initium sapientie timor domini; &t;&ae;t is on englisc  godes ege he is angin &ae;lces wisdomes. 
 And seo boc seg&d; eft on sumre o&d;re stede  Timor domini ipse est thesaurus eius; &t;&ae;t cwe&d; on englisc ures drihtenes ege &t;&ae;t is his hord. 
 Menn &t;a leofan  se eor&d;lica man &t;e hord h&ae;f&d; on his madmhuse he smealice &t;enc&d; d&ae;ges and nihtes &t;&ae;rymbe hu he mage &t;&ae;t hus f&ae;stast gemakigan mid locum and mid weardum  &t;&ae;t &t;eofas na magan &t;&ae;r in cuman &t;&ae;t hig his hord forstelan. 
 Nu beo we godes hus ealswa se haliga apostol Sanctus paulus cw&ae;&d; to us  Templum dei sanctum est quod estis uos; &t;&ae;t cwe&d; on englisc  Godes hus is halig &t;&ae;t hus beo ge. 
 On &t;am manne &t;e wuna&d; godes ege &t;&ae;t is godes hord se man is godes madmhus. 
 And &t;&ae;t hus gef&ae;stno&d; god &ae;lmihtig mid godan ge&t;ance and mid godan weorcan and sett &t;&ae;rto his haligan englas to weardan to &t;am &t;&ae;t se deofol &t;e &t;e is &t;eof  and sca&d;a  and swica  ealles mancynnes &t;&ae;t he na forstele &t;one godes hord ut of &t;am godes madmhuse mid yfelan ge&t;ance &amp; mid ydelan weorcan. 
 Menn &t;a leofan  ic la&d;ede eow to me ealswa f&ae;der de&d; his cildra and behet eow &t;&ae;t ic wolde t&ae;can eow godes ege for&d;am eall &t;&ae;t we eow secga&d; &t;&ae;t is of godes ege  and se godes ege &t;&ae;t is ure h&ae;l&d;e lifes and sawle. 
 And swa hwilc man &t;e gehyre&d; &t;a godes word &t;e we eow bodia&d; and &t;a beg&ae;&d; mid godum weorcum he ar&ae;re&d; gode hus on him sylfan. 
 Ealswa hit cwy&d; on &t;am godspelle tod&ae;g  Si quis audierit sermones meos et facit eos ostendam uobis cui similis sit. Similis est homini edificanti domum qui fodit in altum et posuit fundamentum supra petram. Venerunt flumina. flauerunt uenti. Et inpegerunt in domum illam. Et non cecidit. Fundata enim erat supra petram; &d;&ae;t is on englisc ure drihten cw&ae;&d; &t;us to his haligan discipulon  swa hwilc man se &t;e gehyr&d; mine word and &t;a beg&ae;&d; mid weorce ic wille eow secgan hwam he is gelic; He is gelic &t;am manne &t;e worhte an hus and dealf deope and legde &t;one grundweall uppan &t;one f&ae;stan stan; &t;a com &t;&ae;rto micel flod and micele windas swi&d;e blawende and na mihtan awegcgan &t;&ae;t hus for&t;am hit w&ae;s geworht uppan &t;am f&ae;stan stane. 
 Ealswa sceal ure &ae;lc an &t;e wile beon godes hus f&ae;ste standan on his geleafan. 
 Menn &t;a leofan to &t;yssere forbysne is gehalgod tod&ae;g &t;is hus &t;urh godes naman  and is gehaten ecclesia &t;&ae;t is nama ealles cristenes folces for&t;am &t;e on cyricean wyr&d; geg&ae;derod cristen folc to leorniende  and to beganggenne &t;a &t;inc &t;e gebyra&d; to cristendome and &t;&ae;r to underfonne godes fl&ae;sc and godes blod. 
 For&t;am &t;onne beo we so&d;lice godes hus gyf we arwyr&d;lice and mid cl&ae;nre heortan and mid rihtan geleafan underfo&t; his fl&ae;sc and his blod and &t;onne wuna&d; so&d;lice crist mid us ealswa he sylf us behet &t;us cwe&d;ende. 
 Qui manducat carnem meam et bibit sanguinem meum in me manet et ego in eo; &t;&ae;t cwe&d; on englisc se man &t;e ett min fl&ae;sc and drinc&d; min blod he wuna&d; on me and ic on him. 
 Menn &t;a leofan ute weor&d;igan &t;ysne d&ae;g mid eallan uran mihtan for godes lufan and for ealra &t;&ae;ra halgena &t;e &t;is hus is fore gehalgod and biddan uran leofan drihtene &t;&ae;t cume to us ealswa we r&ae;da&d; on &t;am godspelle tod&ae;g  &t;&ae;t he com to sumes synfulles mannes huse. 
 Se man hatte Zacheus and he w&ae;s an heafodman &t;&ae;s iudeiscan folces and w&ae;s swi&d;e rice. 
 &D;a gelamp hit swa &t;&ae;t ure h&ae;lend eode &ae;fter &t;&ae;re ceastre to hiericho and mycel folc mid him. 
 &T;a wolde Zacheus hine geseon hwilc he w&ae;re ac he na mihte fer &t;am folce and fer&t;am he w&ae;s swi&d;e litel man on w&ae;stman. 
 &D;a arn he toforan &t;&ae;r he wiste &t;&ae;t ure drihten gan wolde  and astah uppan an treow &t;&ae;t he mihte hine swa geseon for&t;am he wiste &t;&ae;t he &t;anan faran wolde. 
 Ealswa ure drihten com &t;a &t;&ae;rto  &t;a beseah he upp and geseah hine and cw&ae;&d; &t;us to him  Zachee astih ra&d;e ny&d;er for&t;am me gedafena&d; tod&ae;g to cumene to &t;inum huse. 
 And he &t;a swi&d;e ofstlice ny&d;er astah and underfeng hine swi&d;e bli&d;an mode and ealle &t;a menn &t;e &t;&ae;t geseagon hy hit yfelmynton swi&d;e hwig he wolde cyrran to &t;am synfullan men. 
 &T;a astod Zacheus and cw&ae;&d; to uran drihtene drihten hlaford  nu ic wille gyfan healfe mine &ae;hta &t;earfendum mannum  and swa hw&ae;t swa ic &ae;fre of &ae;niga manne mid unrihte begyten habbe ic hit wille feowerfeald forgildan. 
 &D;a cw&ae;&d; ure drihten tod&ae;g is micel h&ae;le geworden on &t;yssum huse for&t;am &t;es man is worden abrahames sunu &t;&ae;s heahf&ae;deres. 
 So&d;lice com &t;&ae;s m&ae;denes sunu on &t;ysse worulde to secenne and to h&ae;lenne &t;&ae;t &t;&ae;r gefyrn ferworden w&ae;s. 
 Menn &t;a leofan &t;&ae;t w&ae;ran we &t;e ferworden w&ae;ran and ferloren wurdon &t;urh adam &t;one &ae;restan man &t;e &t;urh his giltas hine sylfne and us ealle for&d; mid him ferworhte fram &t;am paradise to &t;yssum woroldlicum life and fram &t;issum life on &t;a helle to &t;am ecan dea&d;e. 
 &T;a com crist godes sunu  and wear&d; akenned of &t;am m&ae;dene Sancta marian and alysde us ealle mid his deorwyr&d;an blode fram &t;am ecan dea&d;e to &t;am ecan life. 
 Se god &ae;lmihtig &t;e us alysde swa swa his agen willa w&ae;s he gemiltsige us on &t;yssum life and bringe us to &t;am ecan life. 
 And to &t;am heofona rice &t;&ae;r he sylf sitt on his f&ae;der swy&d;ran healfe and leofa&d; and rixa&d; mid his f&ae;der and mid &t;am haligan gaste an god nu and &ae;fre a on ecnysse Amen. 
