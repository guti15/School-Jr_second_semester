 Wito&d;lice &ae;lc &t;&ae;re wyrhta &t;e unwislic wyrc&t; agin&d; to wyrcenne ne m&ae;g beon feager ne sta&d;elf&ae;st geteald. 
 Ne eac &t;&ae;t gewrit &t;e unwis mann ongin&d; to macigenne ne bi&d; hit na wislic to sprecanne ne god to understandenne. 
 Ne h&ae;fst &t;u me ofte gebedon leofe f&ae;der anastasi &t;&ae;t ic &t;e ut arehte mid l&ae;denlicre spr&ae;ce &t;&ae;s eadigestan nicholaes gebyrdtida and his arwur&d;e lif and &t;a manigfealde tacne &t;e drihten dyde &t;urh him. 
 And ic iohannes sanctus ianuaries &t;eowe &t;e eom nu gebunden mid diaconhade and &t;&ae;s hades unwur&d;e eom &t;e geandwyrde mines litles andgytes &t;&ae;t ic gewilnode swi&d;or to leornigenne &t;onne swilce &t;incg to writenne for&t;on ic wat me to beonne unscadwis on swa deorwur&d;ra spr&ae;ca. 
 Ac swa &t;eah for&t;an apostolican cwide &t;e &t;u h&ae;fst on &t;on halgan nicholae  ic nylle &t;e na beon ungehersum ac ic ondr&ae;de gif ic hit onginne &t;&ae;t &t;a godan m&ae;gstres geond &t;as woruld me sculan getealan and eac unwur&d;ra betwuxen heom. 
 Nu for&t;an ic bidde &t;e arwur&d;e f&ae;der anastasi &t;&ae;t &t;u and ealle &t;ine gebro&d;re biddan &t;am &ae;lmihtigan gode &t;&ae;t he untene mine tunge and anopenige min andget to &t;ises mannes sp&ae;ce eal swa he geopene&d; &t;&ae;s cilde tunga and hit wel sprecole maca&d;. 
 Eac o&d;&d;re stunde &t;onne his willa is he geopene&d; &t;&ae;re dumben nytene mu&d; to innaniscere sp&ae;ce. 
 Swa he m&ae;g eac minne mu&d; geopenian &t;urh eowre bene gif his willa sy &t;&ae;t ic onginne to herigenne mid l&ae;denlicre sp&ae;ce. 
 Ic hit wille nu onginne mid godes fylste eallum &t;am mannum to wur&d;mente &t;e on him blissia&d;. 
 Eac ic bidde eadmodlice ealle &t;a wise r&ae;deres &t;e to &t;issere r&ae;dinge gangga&d; &t;&ae;t heo me ne fordeman gif heom &t;&ae;r on aht mislicige ac gemiltsigan hi ic bidde minre elde and minre gecynde. 
 Gemunan heo eac hu ic eom nu fiftene gear on elde tydderlic of gecynde. 
 Swa &t;eah ic awrat &t;&ae;s halgenes gebyr&d;tide and his derewur&d;e lif and &t;a manigfealde tacne &t;e drihten dyde &t;urh him mid l&ae;denlicre sp&ae;ce eal swa theodi se heahf&ae;der hit awrat on greciscere tunge and hit swa seo&d;&d;an s&ae;nde &t;an ealdormen theodore to wur&d;mente. 
 Nu leofe bro&d;re biddan we &t;isum direwur&d;en halege &t;&ae;t he us to drihtne ge&t;ingie and &t;&ae;t we moton &t;urh his halige geearnunge &t;&ae;s deofles costnunge wi&d;standan and &ae;fter &t;isum life &t;a ecan blisse underfangen. 
 Se eadige nicholaus of &ae;&t;elan cynne w&ae;r&d; up asprungen and he wunode on &t;&ae;re burh patera gehaten. 
 Witodlice his f&ae;der and his moder w&ae;ron &ae;fre mid &t;am heagestan and mid &t;am betstan geteald innan &t;&ae;ra ilcan burh. 
 Ac &t;eah &t;e hi w&ae;ron on swa mycelan wur&d;scipe wunigende swa &t;eah hi h&ae;fdon mare heare ge&t;anc to &t;am upplican rice &t;onne &ae;nigum gegl&ae;nge to h&ae;bbone on eor&d;e. 
 Hi fandodon hu hi h&ae;bban mihton cl&ae;ne lif betwuxon heom. 
 Micel godes gife w&ae;s on heom for&t;on &t;e hi cunnedon hu hi mihton heo selfe betst gehealdan fram fl&ae;sclicum lustum and &t;a &t;a hi w&ae;ron on heora iuge&d;e &ae;rest tog&ae;dere gedon and hi h&ae;fdon begeton &t;is ges&ae;lige cild  &t;a oftuge heo heom selfum ealle fl&ae;sclice lustes and sohton to godes huse swi&d;e gelome and &t;&ae;r georne &t;ancedon ure hlaforde criste &t;&ae;t he of heom geu&d;e cild to gestreonenne and mid ealre eadmodnesse d&ae;ghwamlice heara bedu gefyldon. 
 Witodlice drihten geherde &t;a heora bena and geteo&t;edo heom be &t;am cilde &t;&ae;t &t;&ae;t heo &ae;t him geornlice b&ae;don and he &t;a &ae;teowde his mildheortnesse on &t;am cilde. 
 Eal swa hit geboren wear&d; and hit sucende w&ae;s on his modor breoste &t;a w&ae;s he gewune &ae;lce wornesd&ae;ge and &ae;lce frid&ae;ge &t;&ae;t he nolde sucan buton &ae;nes on d&ae;g and belaf &t;onum swa for&d; to &t;am o&d;rum d&ae;ge. 
 So&d;lice be &t;isum godes tacn w&ae;s ateowod hu m&ae;re man he gewur&t;en scolde. 
 He weox &t;a and ongan wel to &t;eonne and eal swa he of cildhade to mare elde becom &t;a ne cepte he nan &t;incg of &t;ises middaneardes welon ac w&ae;s o&d;er hwile mid his f&ae;der and mid his moder and o&d;er hwilce he eode ane to cirican and swa hw&ae;t swa he &t;&ae;rinne geherde r&ae;dan of halgan gewritum eall he hit on his heorte behydde and f&ae;ste belaf on his gemynde. 
 &D;a gelamp hit &t;&ae;t his f&ae;der and his modor w&ae;ron of &t;isan life gewitene and he smeade &t;a on his ge&t;ance oft gelome &t;&ae;t ure hlaford crist cw&ae;&t; on his godspelle  Qui non renuntiauit omnum que possidet non potest meus esse discipulus; &d;&ae;t is se &t;e ne forwyrp&d; eall &t;&ae;t he ah ne m&ae;g he naht beon min leornige cniht. 
 &D;a &t;ohte he eall swa to donne &ae;fter &t;an halige godes worde ac he ondr&ae;d him manne ymbe sp&ae;ce and &t;&ae;t hi sceoldon &t;ine wur&t;ian for swilce &t;ingum and hit &t;onne w&ae;re his drihtne &t;&ae;s &t;e ungecwemre. 
 Eall &t;is he ge&t;ohte ane on his ge&t;ance and nolde hit nanum mannum cy&t;en buto gode anum &t;e ealre manne &t;ohtes symle besceawa&d;. 
 Hine he b&ae;d swi&d;e geornlice &t;&ae;t he moste his eahte swa befadian swa hit his drihtne licwur&t;est w&ae;re &t;&ae;t him ne arise nan heriunge &t;&ae;r of fram mannum. 
 Under &t;an &t;e he &t;is wyle on his mode &t;a wunode &t;&ae;r an god man on &t;&ae;ra ilcan burh se w&ae;s swi&d;e spedig and swi&d;e wur&d;full geteald betwux &t;an &ae;&t;elboren mannum ac he wear&d; &t;&ae;r &ae;fter swa hafeleas and swa swi&d;e earm &t;&ae;t he n&ae;fde swa micel to gode &t;&ae;t he mihte his earme lif mide for&d;bringen. 
 He h&ae;fde eac &t;reo dohtra ealle m&ae;dene and for heora hafeleaste forhogode earme menn on heom to wifienne. 
 &D;a wolde heora f&ae;der l&ae;ton heo beon horan &t;&ae;t hi mihton his earme lif huru mid &t;an for&d;bringan. 
 Hw&ae;t &t;a buto &t;&ae;t seo miccle sceame wear&d; cu&d; &t;a swa wid swa seo burh w&ae;s and &t;&ae;t folc h&ae;fde miccle sp&ae;ce &t;&ae;r ymbe. 
 And eal swa se halige wer nicholaus &t;&ae;t geherde &t;a hreaw him swi&d;e se earme man and his dohtra &t;e w&ae;ron of &ae;&t;ele byrde gecuman and &t;ohte heom to helpone of &t;&ae;re &ae;hte &t;e w&ae;s &t;a get on his gewealde &t;&ae;t seo unrihte d&ae;de wur&d;e &t;urh &t;on ni&d;er alegd and &t;a m&ae;dene ne sceoldon wur&t;en befylde mid &t;an openlice hordome. 
 Witodlice he nolde &t;&ae;t hit &ae;nig man witen sceolde buton criste ane. 
 Hw&ae;t &t;a se godes deorlincg ongan to besceawinne on hwilce time he hit mihte swa digollice don &t;&ae;t se &t;e hit habban sceolde ne mihte witon hw&ae;t he w&ae;re &t;e him god dyde. 
 &D;a cepte he anes times nihtes &t;a &t;a menn on heora bedde w&ae;ron and hit swi&d;e gedrih w&ae;s and nam him &t;a god d&ae;l goldes and geband hit innen anum cla&t;e and for to &t;&ae;s wrecces mannes huse and wearp &t;&ae;t gold inn &t;urh anum eah&t;yrle wel stillice and eode sona aweg &t;&ae;t hit nan mann nyste. 
 On &ae;rnemorgan &t;a se mann aras and gefand &t;&ae;t gold &t;&ae;r &t;&ae;r hit geworpan w&ae;s  &t;a wundrede he hi swa swi&d;e &t;&ae;t he eall wi&d;erhypce and ongan to weponne for f&ae;gennesse and &t;ancode his drihtene swi&d;e geornlice &t;&ae;t him swa mycel mihte w&ae;s onbesceawod for his lufan. 
 Geaf &t;a sona his heldesta dohter anum godum men to wife mid rihte wedlace eal swa hit gewunelic w&ae;s mid cristenum mannum. 
 And &ae;fter &t;am he ongan swi&d;e geornlice to spyrigenne hw&ae;t manne he w&ae;re &t;e him swa micel to gode gedon h&ae;fde. 
 &D;a r&ae;dlice eft com se godes &t;egn nicholaus we digollice on niht and gebrohte &t;am gode mann eall swa micel gold eal swa he &ae;r dyde swa &t;&ae;t hit nan man nyste. 
 So&d;lice eal swa hit d&ae;g w&ae;s and se man beseah on &t;&ae;t gold  &t;a ongan he eft to wepone for fagennesse and &t;us cw&ae;&d;  Drihten ic bidde &t;e &t;&ae;t &t;u ateowige me synfullum hw&ae;t he beo &t;e me swa fela goda to hande bringa&d;. 
 He cwe&t; eft  Witodlice ic sceal wacian and sl&ae;p forberan o&d; &t;&ae;t se &ae;lmihtiga god me atewige his mildheortnesse hwilc his &t;eowa is &t;e wuna&d; onmang mannum and f&ae;r&d; on cl&ae;nnesse eal swa drihtnes engel. 
 &D;a &ae;fter feawum dagum com se eadiga nicholaus on niht and gebroht eft &t;a &t;riddan si&d;e eal swa micel gold eal swa he &ae;r dyde and wearp hit into &t;&ae;s mannes huse and hit feol swa hlude &t;&ae;t se wrecce mann &t;&ae;rrihtes awehte and hr&ae;dlice up aras and arn &ae;fter &t;am godes deorlinge and him &t;us to cwe&t;  Wi&d;stand hlaford wi&d;stand for gode ic bidde &t;e &t;u me na l&ae;ng ne forfleo. 
 So&d;lice ic h&ae;bbe ofte gebedan to minum drihtene &t;&ae;t ic &t;e mid minum eagnum geseon moste and he oftoc hine &t;a and gecneow hine &t;eah &t;e hit &t;eoster niht w&ae;re and feol ni&d;er and his fet cyste and ongan swi&d;e to wepenne and se eadiga nicholaus him mildelice forbead to donne. 
 Eac he b&ae;d him swi&d;e georne &t;&ae;t he n&ae;fre ne sceolde hit nanum menn cy&d;an hw&ae;t he him gedon h&ae;fde &t;a hwile &t;e he on life w&ae;re for &t;on &t;e he nolde h&ae;bben &t;&ae;r of &ae;nig lof on &t;isum life ac on heofone he &t;ohte him gode mede to geearnienne &t;&ae;r mid and to begytene. 
 Witodlice he bet&ae;hte hine selfne d&ae;ghwamlice &t;am &ae;lmihtigan gode se &t;e scyfte&d; and dihte&d; ealle &t;incg swa hwanne swa he wile and swa hu swa he wile. 
 Witodlice &t;a &t;e &t;is w&ae;s eall &t;us gefaran &t;a wear&d; se erchebisceop d&ae;d of &t;&ae;m godan burge &t;e is gehaten mirrea. 
 And eal swa &t;a bisceopes &t;e him under w&ae;ron ge&t;eodde &t;is geherdon  &t;a ongunnon hi swi&d;e sarlice to wepenne for&t;am &t;e he w&ae;s eallum mannum leof and wur&d; for his godum geearnungum. 
 Hig gegaderodon heom &t;a on anre stowe mid eallum heora clercum to &t;am &t;&ae;t hio wolden sceawigen swilcne man to biscope &t;e drihtne licwur&t;e w&ae;re. 
 &D;a w&ae;s &t;&ae;r sum arwur&t;e bisceop betweonon heom se w&ae;s swa wis &t;urh &t;&ae;s halgan gastes gife &t;&ae;t ealle &t;a o&d;re bisceopes swa mycel to his hr&ae;de abugon &t;&ae;t swa hwilcne man swa he n&ae;nmian wolde to &t;am wur&d;mente &t;one hi wolden ealle h&ae;bban  &t;a nolde se bisceop n&ae;nne man n&ae;mnian &t;a gyt ac bebead heom &t;reore dagene f&ae;sten and &t;&ae;t hi sceoldan biddan mid ealre geornfulnesse &t;am &ae;lmihtigan gode &t;&ae;t he heom ateowde &t;urh his micclan mildheortnesse hwilcne man his wille w&ae;re &t;&ae;t &t;&ae;r sceolde gefyllan &t;one stede betwuxan &t;an apostolan &t;e iudas forleas. 
 Hi gew&ae;ntan &t;a mid ealre heorte to criste. 
 Swylce heom si mynegunge w&ae;re of heofone gebodan and b&ae;den heora drihtne &t;am &t;e is ece heorde ealre manne &t;&ae;t he forsceawode heora neode and &t;&ae;t he heom nytwur&d;ne heorde ateowian sceolde and &t;e his sceap cu&d;e wel healdan. 
 So&d;lice &t;a &t;a heo &t;urhwunedon &t;us on heora gebedum &t;a geherde se gode biscop ane st&ae;mne up of heofonum and seo him bebead &t;&ae;t he sceolde gan to &t;&ae;re cirice gatas and &t;one mann &t;e he &ae;rest geseawe ontihten &t;ider cuman and &t;one hi scolden halgian to bisceope and his name w&ae;re gecleopod nicholaus. 
 Se bisceop &t;a hit gecydde &t;an o&d;rum bisceopum hw&ae;t seo st&ae;mne him bebodan h&ae;fde and cw&ae;&t; &t;us to heom  Leofe bro&d;ra ge sculon biddan anr&ae;dlice ures drihtnes miltse her wi&d;innen and ic sceal &t;&ae;r ute geornlice cepnian &t;&ae;t &t;e us god behaten h&ae;f&d;. 
 &T;a &t;a he to heom &t;us gecweden h&ae;fde &t;a eode he ut and begemde &t;&ae;re cirican gate mid micelre lufa and mid haligre ieapscipe. 
 Witodlice &t;a &t;a se uhte time com &t;a efste se halige nicholaus swilce he fram gode selfe ges&ae;nt w&ae;re &ae;tfore eallum o&d;rum mannum toweard &t;&ae;re circan and eal swa se godes deorlincg com to &t;&ae;re gate  &t;a gefeng se biscop hine mid his handum and axode hine mid mycelre eadmodnesse hw&ae;t his nama w&ae;re. 
 Se godes man him andwyrde mid gastlicere st&ae;mne and mid ni&d;eralotenum h&ae;fde and acw&ae;&t; &t;&ae;t he hete nicholaus. 
 Se bisceop cw&ae;&t; &t;a to him  Cum nu leofa cild hider mid me for&t;on &t;e ic h&ae;bbe sum &t;ing digeles wi&d; &t;e to sprecone. 
 And eal swa hi comon in to &t;&ae;re cirican &t;a clypode se biscop mid hludre st&ae;mne to eallum &t;am godes &t;eowan and &t;us cwe&t;  Sceawia&d; nu leofe bro&d;ra &t;&ae;t &t;&ae;t drihten cwe&t;  Quid cum que petierias in nomine meo credite qua accipietis et fiet uobis; &d;&ae;t is  swa hw&ae;t swa ge bidda&d; on minum naman gelefe&d; &t;&ae;t ge hit sculon underfon and hit geweor&d; eow. 
 Blissia&d; and f&ae;gnia&d; nu for&t;on &t;e we h&ae;bbe&d; nu underfangen &t;&ae;t &t;&ae;t we &ae;t drihtne geb&ae;don and &t;is is se ilca &t;e ge ymbe biddende w&ae;ron. 
 And eal swa heo hine geseawen &t;a heroden hi ealle mid hludre st&ae;mne &t;&ae;s h&ae;l nama and wuldrodon on his mycclan mildheortnesse. 
 Biscopes w&ae;ron gl&ae;de for&t;on &t;e hi mosten begeton swylcne gefera. 
 Gereces fahnedon for&t;on &t;e god swilcne heorde heom geunnen h&ae;fde. 
 Hw&ae;t w&ae;s &t;&ae;r &t;a mare buton &t;&ae;t hi setton hine on &t;one bisceopstol his un&t;ances and he hit lange wi&d;soc ac swa &t;eah hio b&ae;don him swa lange &t;&ae;t he heom &t;&ae;s geteog&d;ode and &t;one bisceopdom underfeng. 
 Eornostlice &ae;fter &t;an &t;e he bisceop w&ae;s gewor&d;en and h&ae;fde &t;one wur&d;ment on hande  &t;a wunede he swa &t;eah &ae;fre for&d; on his micclan eadmodnesse and on &t;&ae;re ilcan godnesse &t;e he &ae;r w&ae;s to gewunod. 
 He wacode gelome on his gebedum and his licchame he gepinode mid f&ae;stenum. 
 Gl&ae;dlice he l&ae;rde menn to gode weorce and eadmodlice he underfeng &t;earfan widewan and stipcildum and ealle &t;a &t;e mid earfo&d;nesse w&ae;ron gesw&ae;ncte he besorgode and healp heom eal swa hit his agen neode w&ae;re. 
 Ricum monnum he l&ae;rde &t;&ae;t heo earmum mannum nan &t;ing mid unrihte ne benamen gif he gesawe &ae;nige mann befeallen on &ae;nige ungelympe he gebette sona his une&d;nesse and hine mildheortlice gefrefrode. 
 &D;us weox his godnesse d&ae;ghwamlice mare and mare and ealle men blissoden of swa gode biscope and drihten hine gestrangode on manigfealdum mihtum. 
 &D;a wear&d; he swa m&ae;re and swa wur&d;full &t;urh godes wille &t;&ae;t he mihte gebetan &ae;lces mannes sarignesse w&ae;re on lande w&ae;re on s&ae; and he cleopode &t;one halgan him to fultume &t;&ae;r rihte he hine alesde of ealre his gedr&ae;fodnesse. 
 &D;a gelamp hit on sumere tide &t;&ae;t sume scipmenn wurdon swi&d;e f&ae;rlice bestandene ut on &t;&ae;re s&ae; mid swa micclan storme &t;&ae;t hi wendon &t;&ae;r rihtes ealle adrincan. 
 Eac hi w&ae;ron mid swa micclan cele fornumene &t;&ae;t hi ne mihton nan &t;inge heoras selfos geweldon and eal swa hi w&ae;ron on swa micclan earfo&d;nesse &t;a cleopoden hi ealle mid hludre st&ae;mne and &t;us w&ae;ron cwe&t;ende  Eale &t;u godes &t;eo nicholae gif &t;a &t;inge syndon so&t;e &t;e we ymbe geherd habba&d;  gecy&d; hit nu on us &t;&ae;t we moton gode &t;ancian and &t;e ures lifes alesednesse. 
 Witodlice onmang &t;am &t;e hi &t;us cleopoden &t;a ateowde heom an man and cw&ae;&d; to heom  Ic com her for&t;on &t;e ge me cleopoden and &t;&ae;rrihtes he ongan heom to helpane on rapum and on m&ae;stum and on &t;am o&d;rum sciptauum swilce he w&ae;re an of heom. 
 &D;a n&ae;s hit naht lange &ae;fter &t;am &t;&ae;t eall se steorm feoll and seo s&ae; wear&d; li&t;e and milde &t;urh heora sceppendes bebodu and &t;a scipmen hreowen &t;a for&d; mid micelre blisse and comon &t;a hr&ae;dlice to &t;&ae;ra ilcan h&ae;fene &t;e heo to woldon and eal swa hio w&ae;ron gegan upp on &t;&ae;t land &t;a axode hi hw&ae;r se godes &t;egn w&ae;re nicolaus. 
 Heom wear&d; &t;a gecydd &t;&ae;t he w&ae;re innan circan and heo &t;&ae;s godes &t;ancoden and eode &t;ider inn. 
 So&d;lice hi ne gecniwen hine n&ae;fre &ae;r and swa &t;eah hi gecneowen hine swa hra&d;e swa hi hine gesawen innen &t;&ae;re cirice buton &ae;lces mannes t&ae;ce. 
 Heo feollan &t;a to &t;&ae;s halgan fotum and ongunnon ealle to weponne for fagennesse and &t;ancedon him swi&d;e inweardlice &t;&ae;t hi wur&t;on &t;urh his helpe of dea&t;e alesde and tealdon him eall hu heom w&ae;s gelumpon on &t;&ae;re s&ae;. 
 &D;a cwe&t; se eadiga wer to heom  Leofe bro&d;ra ne wene ge na &t;&ae;t hit swa gewur&d;e &t;urh mine mihte ac god &t;urh his gewunelicere miltse eow alesde for &t;am godum geleafan &t;e ge to him h&ae;fdon. 
 So&d;lice d&ae;ghwamlice we beo&d; gesweinte for urum synnum and swa &t;eah gif we gecerran willa&d; mid ealre m&ae;gne to ure mildheortan drihtene  sone he us gemiltsa&d; and alest of eallum &t;an yfelum &t;e us an becym&d;. 
 And for&t;on leofe bro&d;ra ne wandige naht wel to donne  eadmodnesse to folgienne and wreccum mannum bli&d;elice to helponne and gelefe&d; hu mycel m&ae;gn h&ae;f&d; cl&ae;ne geleafa and so&t;a gebedu to drihtene. 
 Witodlice ure ealdef&ae;der adam si&d;&d;an he w&ae;s geworpen ut of paradyse for his misd&ae;da into &t;isum middanearde  nis nan &t;incg gode swa gecweme swa him is &ae;lmessa  gif man hit ne de&d; na for &t;isra worulda wuldra. 
 &D;us eadmodlice tihte se halige wer heo to gode weard and let hio si&d;&d;an fram him gew&ae;ndan mid his bletsunge. 
 Eft hit gelamp &t;urh godes forsceawunge &t;&ae;t mycel hunger wear&d; on &t;an lande &t;e se halige wer onwunode for&t;on &t;e &t;&ae;t ungeleaffulle folc nolde geheran &t;am rihtan geleafan &t;e se eadiga nicolaus heom w&ae;s symle t&ae;cende. 
 So&d;lice for&t;on &t;&ae;t ofteah se &ae;lmihtiga god heom heora corn and eac ealle o&d;re goda swa &t;&ae;t hi nan &t;ingc n&ae;fdon of hwan hi libben mihton. 
 &D;a wear&d; &t;&ae;r micel unrotnesse betwuxan &t;an folce and comon &t;a r&ae;dlice and gesohten &t;as halgenes fet and b&ae;den hine swi&d;e inweardlice &t;&ae;t he heom to drihten ge&t;ingode. 
 &D;a andwyrde se godes man and cwe&t; &t;&ae;t he wolde heom fore &t;ingian gif hi wolden lufian heora drihten of ealra heortan. 
 Hi cw&ae;den &t;a mid wependre st&ae;mne &t;&ae;t hi wolden healdon ealle &t;a &t;ing &t;e drihtene licwur&d;e w&ae;ron. 
 Hw&ae;t &t;a se godes deorling nicolaus eode into drihtenes temple and geb&ae;d swi&d;e geornlice for &t;&ae;t earme folc and &t;urhwunode &t;a swa lange on his gebedum &t;&ae;t man com and cydde him &t;&ae;t &t;&ae;r w&ae;re gecumene wel manega scipes up &ae;t &t;&ae;re h&ae;fene &t;e is gecleopod adriaticum and &t;a w&ae;ron wel gehladone mid hw&ae;te. 
 &D;a se godes man &t;is geherde he eode &t;a swiftlice &t;ider and &t;us cwe&t; to &t;am scipmannum  Eale ge godes freond ty&d;i&d; me ane bene &t;e ic wille bidden &ae;t eow. 
 Hi andwyrdon and cw&ae;don &t;&ae;t hi wolde &t;&ae;t bli&d;elice don. 
 Se halige wer cwe&t;  &d;is landfolc is wel neh dead of hungre and ic com nu hider for&t;an &t;&ae;t ic wolde biddan &ae;t eow sumne fultum of eowre corne &t;&ae;t &t;is earme folc mid ealle ne forwur&d;e. 
 Hi andwyrdon and cw&ae;don  Eala &t;u arwur&t;e f&ae;der ne durre we na wanian &t;irne hw&ae;te for&t;on &t;e me hine m&ae;t swi&d;e n&ae;rulice us an hand &ae;t alexandria and we hine sculon eal swa n&ae;rulice ongemeten &t;&ae;s caseres &t;ening mannum. 
 &D;a cwe&t; se biscop eft  Leofe gebro&d;ra gy&t;ia&d; me huru of &ae;ghwilce scipe an hundred gemitte hw&ae;te gif ge na mare nelle&d; &t;&ae;t &t;is earme folc fur&t;or ne losige and ic behate eow fullice &t;urh mines drihtnes gife &t;&ae;t ge n&ae;fre &t;e l&ae;sse ne sculon habben &t;onne ge ham cuma&d; and hine bet&ae;cen ongean sculon. 
 Witodlice eal swa &t;a scipmen &t;is geherdon hi w&ae;ron swi&d;e ofwundredo and &t;ohten hw&ae;&t;er hit &ae;fre swa mihte gewur&t;en and &ae;t l&ae;sten him gelefdon and gety&d;edon him &t;&ae;s &t;e he to heom gewilnedo. 
 Hi m&ae;tan him &t;a upp of &ae;ghwilcum scipe an hundred mitte hw&ae;tes and eal swa hra&d;e swa &t;&ae;t w&ae;s gedon swa heom com god weder and mid spedigum winde segledon ham to constantinopole. 
 So&d;lice eal swa heo ham w&ae;ren gecumene &t;a m&ae;ten hi &t;&ae;t corn ut of heora scipen eal swa hi hit underfengon &ae;t alexandrian  &t;a fundon hi hit eal swa fullice swilc &t;&ae;r an corn n&ae;re fram gedon. 
 Hi ongunnon &t;a ealle to wepenne for f&ae;gennesse and tealdon &t;a eal &t;&ae;s caseres mannum hu hit w&ae;s geworden and eal swa heo &t;&ae;t geherdon  &t;a ongunnon hi ealle gode to herigenne mid m&ae;nigfealdum blitsungum  Eale hu wunderlic &t;ingc we geherdon nu of &t;isum corne ac mare wunder gewur&d; of &t;am d&ae;le &t;e mid &t;am halgan were bel&ae;fde. 
 So&d;lice se arwur&t;e nicolaus tod&ae;lde &t;&ae;t corn &t;e he begeoten h&ae;fde &ae;lc man be &t;an &t;e ne neode h&ae;fde and se &ae;lmihtiga god gemanifylte &t;&ae;t litle corn swa swi&d;e on his handum &t;&ae;t eall &t;&ae;t landfolc h&ae;fdon genoh ofer eall &t;&ae;t gear and eac hi seowan heora land of &t;an ilcan corne and hit weox heom to manigfealdum w&ae;stmum. 
 Witodlice he nolde ge&t;afigen &t;&ae;t &ae;nig h&ae;&t;engeld w&ae;re gewur&d;ed on &t;&ae;re scire licia  si&d;&d;en he w&ae;r&d; gehalgod to biscope ac he todr&ae;fde eall &t;&ae;s deofles weorc. 
 He afligde ut of his biscoprice ealle &t;a h&ae;&t;ena godes and ealle &t;a drymen and &t;a wiccen &t;e he &ae;fre of axian mihte. 
 Eac heafyrsede &t;a scandfulla gydena diana of &t;am lande and eall hire wur&d;ment he todr&ae;fde mid his drihtenes fultume. 
 &T;a wear&d; se deofol swi&d;e yrre ongean &t;an halgan were nicolae and &t;ohte fela yfela &t;ing ongean his deorwur&d;a geswince &t;e he symle geswanc for his drihtnes gewillan. 
 So&d;lice he ne swa n&ae;fre to swincenne ymbe &t;&ae;t earme folc &t;e se awergode gast h&ae;fde f&ae;ste begripan o&d;&t;&ae;t he hi alesde of &t;&ae;s deofles anwealde and for&t;on he &t;ohte &t;a sum &t;ingc yfeles ongean &t;an godes &t;egne. 
 &D;a com se deofol on anre nihte to sumum dreomen &t;a w&ae;ron swi&d;lice gel&ae;rde on eallum yfelum d&ae;dum and het heom &t;&ae;t hi sceoldon hw&ae;tlice gearwian ane cynnes ele &t;e is gecleopod mediacon. 
 So&d;lice &t;&ae;t ilce ele is swa mihtig and swa strange &t;&ae;t swa hw&ae;t swa hit on t&ae;c&t; &t;&ae;rrihtes hit eall forb&ae;rn&d;. 
 &D;a drymenn dydon &t;a eal swa se scocca heom bebead  gearwedon &t;a r&ae;dlice &t;&ae;t ele and bet&ae;hte hit &t;an deofle and se deofol hine &t;a selfne gehiwode swylce he an eald wif w&ae;re and for in to &t;&ae;re s&ae; and com rowende on anum bate to sumum scipfull mannum &t;e wolden secan &t;&ae;t haligum mynster &t;&ae;s halgan nicholaes mid heora &ae;lmessan. 
 Se scucca for eac swa litellice eac &t;ider faren wolde and cwe&t; &t;us to heom  Leofa bro&d;ra ic geseo &t;&ae;t ge fundia&d; toward &t;am hlaforde nicolae and ic eac earme wrecce wolde faran mid eow &t;ider and his bletsunge h&ae;bban gif ic nu mihte  ac me strent nu o&t;er neode an &t;&ae;t ic &ae;t &t;isum ceare ne faran. 
 Nu h&ae;bbe ic her an litel ele &t;&ae;t ic wolde &t;&ae;r mide lacnian &t;am godes freond for&t;on &t;e min ge&t;anc is swi&d;e mycel to him weard and ic bidde eow leofe freond &t;&ae;t ge bringan &t;is litle lac to his mynstre and smyria&d; &t;a wages eall onbuton &t;&ae;r mide on mine gemynde. 
 &D;a scipmen andwyrdon and s&ae;don &t;&ae;t hi wolden &t;&ae;t bli&d;elice don. 
 Se scucce &t;&ae;rrihtes bet&ae;hte &t;&ae;t manfulle ele and hreow fram heom and r&ae;dlice a&d;wan of heore gesibbe. 
 So&d;lice &t;a scipmen ne cu&t;on nan &t;ingc of &t;an facne ac reowan heom for&d;w&ae;rd swa swa heo &ae;r dydon mid mycelre bilehwitnesse and &t;a &t;a heo ane litle hwile gerowen h&ae;fdon &t;a gesawen heo f&ae;rlice an scipful manna &t;a w&ae;ron swi&d;e f&ae;gre gehiwode and on middan heom eallum s&ae;t an man swi&d;e gelic nicolao se ongan heom sona to acsigenne and &t;us cwe&t;  Eale ge goda men hw&ae;t w&ae;s &t;&ae;t wif &t;e litle &ae;r spr&ae;c &t;us to eow. 
 &D;a men him &t;&ae;rrihtes tealden hw&ae;t heo spr&ae;c to heom and hw&ae;t heom bet&ae;ht h&ae;fde and ateowden heom eac &t;&ae;t ele. 
 And he cwe&t; eft to heom  Witodlice &t;&ae;t wif &t;e sp&ae;c &t;us to eow &t;&ae;t w&ae;s seo unseofulle gydena diana and gif ge willa&d; witen hw&ae;t se ele is &t;e hi eow on hande sealde  &t;onne awyrpe ge hit nu r&ae;dlice fram eow ut into &t;&ae;re s&ae;. 
 Hi dydon &t;a hw&ae;tlice eal swa heom get&ae;ht w&ae;s and sona swa &t;&ae;t ele toc on &t;&ae;t w&ae;ter  &t;a aras &t;&ae;r upp swi&d;e mycel fyr and seo s&ae; b&ae;rnde lange hwile. 
 So&d;lice &t;&ae;t w&ae;s ongean rihtum gecynde. 
 And eal swa &t;a scipmenn &t;&ae;t wunder beheoldan  &t;a wurdan &t;a scype swa fyr totw&ae;mde &ae;g&t;er fram o&d;ren &t;&ae;t heo ne mihton of cleopigen &t;a o&d;re menn ne eac of axien hw&ae;t he w&ae;re se &t;e wi&d; heom sp&ae;c. 
 Ac ferde &t;a for&d; al swa heo &ae;r gemynt h&ae;fdon and eallum &t;an mannum &t;e heo gemetton hi tealdon hu heom gelumpan w&ae;s. 
 Eac &t;a &t;a heo comon to &t;am godes &t;eowe nicolaus &t;a cw&ae;den hi ealle on anre stefne to him  So&d;lice &t;u eart se mann &t;e us ateowdest &t;&ae;t tacen innen &t;&ae;re s&ae;. 
 So&d;lice &t;u eart riht godes &t;eow and fon &t;inre godra geearnunga we wurdon alesde fram &t;&ae;s deofles costnunge and &t;a &t;a hi &t;us h&ae;fdon ges&ae;d &t;a tealdon hi him eall be endebyrdnesse hu heom gelumpon w&ae;s. 
 &D;a se eadiga nicolaus &t;as &t;incg geherd h&ae;fde  &t;a ongan he gode to herigenne eal swa his gewune w&ae;s and l&ae;rde &t;a men &t;&ae;t heo geornlice heo selfe gode bet&ae;hten and he geaf heom his bletsunge and hi foran &t;a mid bli&d;um mode fram him to heora agena &ae;&t;ele. 
 &T;a gelamp hit r&ae;dlice &ae;fter &t;on &t;&ae;t an scipfolc &t;e is gecleopod attraiphala wear&d; swi&d;e wi&d;erweard ongean &t;am casere constantino and swa modige &t;&ae;t hi noldon gedon him nan &t;&ae;re gehersumnesse &t;e ealle o&d;re &t;eoda dydon ac &ae;fre wi&d;cw&ae;dan his healice bebodu. 
 Witodlice eal swa se casere &t;is geherde &t;a het he beodan ut micel scipferda and bebead his &t;reom &t;egnum &t;&ae;re nama w&ae;ron &t;us geclypode nepotianus  ursus  arrilatio  &t;&ae;t heo foran to &t;an lande frigian and steordan &t;&ae;t folc &t;e w&ae;s wi&d;erweard ongean god and ongean him. 
 Hi dydan &t;a eal swa se casere heom bebead and eal swa &t;&ae;t scipferde w&ae;s eal gegaderod  &t;a ferdon hio for&d; on &t;a s&ae; and h&ae;fde swi&d;e god weder and f&ae;gre s&ae; on to f&ae;renne. 
 Ac &t;a &t;a hi comon to &t;&ae;re s&ae; &t;e is wi&d; &t;am lande &t;e se hlaford nicolaus onwunode &t;a weox swa strang wind ongean heom &t;&ae;t hi na fur&t;or ne mihton ac wur&t;en gedrifene into &t;&ae;re h&ae;fene adriaticum heora un&t;ances and eodon upp on &t;&ae;t land. 
 Sume hi eodon &t;a to &t;&ae;t ceapstowe and bereafoden &t;&ae;r &t;&ae;t landfolc and eal swa heo &t;&ae;t unriht dydon  &t;a wear&d; hit hr&ae;dlice gecydd &t;an godes men nicolao &t;anon ofer &t;reom milen innan &t;&ae;re burh patera. 
 So&d;lice eal swa hra&d;e swa he &t;is geherde  &t;a eode he swi&d;e efstlice and gecneow &t;&ae;r &t;&ae;s caseres &t;ry dirlingas nepotianum and ursum and arpilatium and cyste heo and &t;us cwe&t;  Leofa bro&d;ra hw&ae;&d;er come ge hider mid sibbe o&d;&d;e to gefeohte  hi andwyrdon  Hlaford mid sibbe we comon hider ac we sculen faren to frigiam on &t;&ae;s caseres &ae;rnde and gebygen &t;&ae;t wi&d;erwearde folc to him mid godes fylste and mid &t;inen  ac we ne magon nu na fur&d;ar for&t;on &t;e strancg wind us h&ae;f&d; hider gewrecan. 
 Nu bidde we &t;e leofe f&ae;der &t;&ae;t &t;u us fultumige mid &t;inum gebedum &t;&ae;t we &t;as &t;incg to wur&d;lican ende gebringan moton. 
 Se godes man b&ae;d heom &t;a swi&d;e eadmodlice &t;&ae;t hio sceoldan gesteoran heora cnihtan fram &ae;lcere saca and ferdon si&d;&d;an mid him to &t;&ae;re burh patera &t;&ae;t hi his bledsunge &t;&ae;r underfengon. 
 &D;a &t;reo &t;egnes dydon &t;a r&ae;dlice eal swa se biscop heom beb&ae;d  forbudon &t;&ae;t geflit and dyden &t;&ae;t &ae;lc man h&ae;fde his agen &ae;hte. 
 Witodlice eal swa &t;is w&ae;s &t;us gedon  &t;a comon sume menn &t;&ae;r to &t;am biscope and s&ae;don &t;us to him  Hlaford biscop geond me l&ae;t &t;ry iunga menn to slege and eal &t;&ae;t folc sarlice bem&ae;n&d; &t;&ae;t &t;u &t;&ae;r ne eart for &t;on gif &t;u &t;&ae;r w&ae;re &t;onne noldest &t;u naht ge&t;afian &t;&ae;t hit swa gewur&d;e. 
 So&d;lice heora dea&d; is deorlice geboht &ae;t &t;am aldormen and hi bi&d; gedemde to dea&d;e butan &ae;lcen gylte. 
 &D;a se eadiga nicolaus &t;is unriht geherde &t;a b&ae;d he &t;am &t;rim &t;egnum &t;&ae;t hi sceoldan gan mid him &t;ider and hi swa dydon and eal swa hi comon wi&d;innan &t;&ae;re burh to anum stede se is geclypod leonthi  &t;a axode se bisceop hw&ae;&t;er &t;a &t;reo iunge menn leofedon &t;a get  &t;e w&ae;ron fordemde to dea&d;e. 
 &D;a burhmen him andsweroden and &t;us cw&ae;don  Efst nu arwur&d;e f&ae;der swi&d;e for&t;an mid godes fylste &t;u finst heo get libbende on dioscheres str&ae;te. 
 Se biscop and &t;a &t;egnes urnen &t;a swi&d;e efstlice &t;iderweard and eal swa hio comon to &t;&ae;re str&ae;te &t;&ae;r &t;e hi w&ae;ron &t;a w&ae;ron hi gel&ae;dde &t;anon. 
 Se godes man axode eft hwider hi w&ae;ron gel&ae;dde and me him andswarode  Hlaford nu me hi l&ae;da&d; ut &ae;t &t;&ae;re portgate and swa for&d; to &t;&ae;re cwealmstowe &t;e is geclypod bisranc. 
 &D;a se halige wer &t;&ae;t geherde &t;a ongan he eft swi&d;e to eornenne &t;eah &t;e he werig w&ae;re and eal swa he com to &t;&ae;re cwealmstowe  &t;a geseah he &t;a iunge men sittan on heora cneowan and heora eahne w&ae;ron gebundene and se cwellere stod mid agotenum swurde ofer heora bara sweora. 
 Hw&ae;t &t;a se godes deorling nicolaus arn swi&d;e deorflice uppan &t;am cwellere and abr&ae;d &t;&ae;t nacode swurd of his handum and b&ae;d &t;&ae;t he scolde hine ofslean for heom. 
 So&d;lice nan &t;am cwellere ne dorste an word cleopigen ongean his willan for&t;on &t;e hi wysten ful wel &t;&ae;t he w&ae;s swi&d;e licwur&d;e &t;am &ae;lmihtigan gode. 
 Se biscop unband &t;a r&ae;dlice &t;a iunglinges and gel&ae;dde hi for&d; mid him and eal &t;&ae;t folc him &ae;fter folgoden o&d;&d;&ae;t hi becomen to &t;&ae;s ealdormannes botlan eustachii se &t;e h&ae;fde &ae;r fordemed &t;a &t;reo iunglinges to dea&d;e. 
 And eal swa se ealdorman geseah &t;one bisceop  &t;a eode he swi&d;e efstlice ongean him and gegrette hine  ac se bisceop nolde underfangen his gretinge ac cwe&t; &t;us to him mid mycelre wr&ae;&d;&d;e  Eale &t;u godes feond hu d&ae;rst &t;u besceawien on minne andwlite &t;e &t;us micel yfel h&ae;fst gefremmed. 
 Eala &t;u wealbreowesta mann &ae;lces godes ungemyndig for hwi ne &t;ohtest &t;u hw&ae;t &t;&ae;t halige writt us bebytt &t;&ae;t we ne sculon na fordemen rihtwise menn to dea&d;e. 
 Se eorl eustachi him andwyrde and cwe&t;  Hlaford for hwi &t;reatest &t;u me &t;us swi&d;e so&d;lice ic nam naht swa scyldig of &t;isum gylte swa beo&d; &t;as burhgerefan symonides and eudoxi for&t;on &t;e heo bi&d; &ae;fre geare men to acwellene. 
 &D;a cwe&t; se eadiga nicholaus  Eala &t;u gitsere and ealra manne forcu&d;ost  ic wat ful wel &t;&ae;t symonides ne eudoxi ne neddan &t;e &t;&ae;t &t;u &t;as unscea&d;ie iunglingles to dea&d;e fordemdest ac &t;u self heo beleawdest to dea&d;e &t;urh &t;inre micelan gr&ae;dignesse &t;e &t;u h&ae;fst to golde and to selfre. 
 So&d;lice ic secge &t;e &t;&ae;t hit sceal beon gecydd &t;am casere hu &t;u tod&ae;lst his cynerice and hu &t;u selst unscyldigum in to dea&d;e and hu &t;u forstelst his gold and his seolfer and ealne &t;one wur&d;ment &t;e he self h&ae;bben sceolde and &ae;fter &t;on &t;e he &t;is unriht h&ae;f&d; geherd he sceal niman rihte lage of &t;e. 
 &D;a se eorl eustachi &t;as strange sp&ae;ce geherde  &t;a b&ae;d he nepotianum and ursum and arpilatien &t;&ae;t heo ge&t;ingoden him to &t;am biscope and hi &t;a swa dydon mid ealre geornfulnesse. 
 Hw&ae;t &t;a se godes mann wear&d; gefrefrod mid &t;&ae;s halgan gastes gife and ealle his wr&ae;&d;&d;e &t;&ae;rrihtes ni&d;er alegde and for &t;&ae;re &t;egna bene he forgeaf &t;an eorle eustachio eall &t;one gylt. 
 So&d;lice &ae;fter &t;isum eode se biscop ham to &t;&ae;re burh patera and &t;a &t;reo &t;egnas &ae;ton and druncon &t;&ae;r mid him and &ae;fter &t;&ae;re gereordunge he gebletsode heo and swa mid his halgan bletsunge heo him fram gew&ae;ndon. 
 Hi foran &t;a mid bli&d;um mode to heora scipe and se eadiga nicholaus b&ae;d for heom to drihtene &t;&ae;t hi moston sundfullice becuman to &t;am lande frigiam. 
 Eac he b&ae;d swi&d;e inweardlice for &t;&ae;t dysige folc &t;e wunedo on frigiam &t;&ae;t god sceolde aw&ae;nde heora mod to his willan and drihten geherde mildelice his bene and ageaf &t;an &t;rim &t;egnan gode gewyderu and hi segledan for&d; mid spedigum winde o&d;&d;&ae;t hi becomen into frigiam mid eallum &t;&ae;s caseres here and eal swa ra&d;e swa &t;&ae;t landfolc &t;is geherde  &t;a s&ae;ndon hi hire bodan to &t;am &t;reom &t;egnum and cydde heom &t;&ae;t hi woldon hersumian &t;am casere eal swa o&d;re &t;eode dydon. 
 &D;a &t;a nepotianus and ursus and arpilatio &t;is geherdon &t;a w&ae;ron hi swi&d;e bli&d;e and &t;&ae;s gode &t;ancodon and &t;an halgan nicolao &t;e heom h&ae;fde to drihtene swa mildelice ge&t;ingod. 
 Hi foran &t;a ofer eall &t;&ae;t land mid fullan gri&d;e and n&ae;nne man ne ofslogen ac geheoldon heore hande ungew&ae;mede wi&d;utan &ae;lce blodgyte. 
 Hi tobr&ae;cen ealle h&ae;&t;engeldas and mid fyre forb&ae;rnden and upp ar&ae;rdon godes lof and bebuden &t;am folce &t;&ae;t hi fullice forsocen &t;one deofol and eall his weorc and gode geoffrodon licwur&d;e lac and hi dydon eal swa heom beboden w&ae;s. 
 Witodlice eallswa &t;a &t;reo &t;egnas h&ae;fdon gesett &t;&ae;t land swa swa hi hit h&ae;bban wolden to &t;&ae;s caseres wur&d;scipe  &t;a gew&ae;nton hi ongean to Constantinopole and sona swa se casere Constantinus geherde &t;&ae;t hi &t;&ae;r neh w&ae;ron &t;a eode he ut of &t;&ae;re burh mid micclan folce ongean Nepotianum and Ursum and Arpilationem and underfeng hio mid micclan wur&d;scipe. 
 Se casere gewur&d;edo hi &t;a swi&d;e and gelufedo hio swylce hi his agene cild w&ae;ron and eall &t;&ae;t folc blissode for heora sige and eac &t;e swi&d;er &t;&ae;t hi n&ae;fdon &t;&ae;r n&ae;nne mann ofslagen. 
 &D;a w&ae;ron &t;&ae;r sume yfele ge&t;ancode menn &t;a &t;e h&ae;fdon micelne ni&d; ongean &t;a &t;ri &t;egnes and &t;ohten swi&d;e geornlice hu hi mihton heora wur&d;scipe gelitlian and hi mid ealle fordon. 
 Hi eodon &t;a on sumum d&ae;ge to &t;am aldormenn ablaium se w&ae;s hegost and mihtigost under &t;an casere and ongunnon hi to wregenne mid manegum leasungum and &ae;t l&ae;ste hi s&ae;don on heom &t;&ae;t hi w&ae;ron ymbe &t;es caseres swicdome and &t;&ae;t sceolde hr&ae;dlice wur&d;on cu&d; eallum mannum. 
 &D;a se aldormann ablaui &t;is geherde he wear&d; swi&d;e ofwundrad and heom naht ne gelefde. 
 Hi noldon swa &t;eah forl&ae;ton heora yfelnesse ac budon him gold and seolfor and feola o&d;ra gersumen and gew&ae;nton hine swa to heora manfulnesse and to &t;&ae;ra unscea&d;ira manna swicdome. 
 Ablaui eode &t;a into &t;an casere swilce he swi&d;e sarig w&ae;re and &t;us cwe&t; to him  Eale &t;u min deorewur&d;e hlaford  warne &t;e nu r&ae;dlice wi&d; &t;ine &t;reom &t;egnum &t;e &t;u s&ae;dest on &t;inre &ae;rnde to frigiam. 
 So&d;lice hi &t;&ae;nce&d; d&ae;g and niht ymbe &t;inne swicdom and hio behate&t; micelne rice &ae;lc &t;&ae;re manne &t;e heom &t;&ae;r to fultumian willa&d;. 
 &D;a cw&ae;&t; se casere  Be hwan wast &t;u hit swa so&d;lice. 
 Se manfulle ablauius cw&ae;&t;  Hlaford ic hit geherde of heora agenum mannum on niht &t;&ae;r &t;&ae;r hi hit stillice runedon betweoxen heom. 
 Hw&ae;t se casere him so&d;lice gelefde eal swa his eldestum and deorwur&d;estan mannum and het &t;a r&ae;dlice nimen nepotianum and ursum and arpilationem wi&d;uton &ae;lce gylte and on cw&ae;rterne bescufan and &t;&ae;r inne f&ae;ste belucen and hit wear&d; &t;a swa gedon. 
 So&d;lice eall swa &t;a fors&ae;don wregeres geaxoden &t;&ae;t &t;a &t;egnes w&ae;ron gesette on quarterne and n&ae;ron &t;a gett ofslagene  &t;a w&ae;ron hi swi&d;e sarige and comon eft r&ae;dlice to &t;am man fullum ablauium and brohten him micelne lac and &t;us cw&ae;&d;on to him  Hlaford for hwi leton gelibben eowre fynd swa lange &t;&ae;t hi n&ae;ron &t;&ae;rihtes ofslagone  wende ge &t;&ae;t ge mihton &t;us godne ende don on heom buton ge hi mid ealle ofslogen. 
 So&d;lice buton hio &t;&ae;ra&d;or wur&d;on fordon  hit eow sceal sare hreowan and &t;onne ge l&ae;st wena&d; ge sculon wur&d;on beswicone. 
 &D;a wear&d; ablaui swi&d;e yrre and eode to &t;an casere and him &t;us to cwe&t;  Hlaford &t;a &t;reo cnihtes &t;e &t;u hete don inn to &t;am cwarterne  hy nelle&d; get swa &t;eah forl&ae;ton heora unr&ae;d ac w&ae;nde&d; swi&d;e geornlice d&ae;ges and nihtes to heora r&ae;dgifen and bidda&d; &t;&ae;t heo on &t;e f&ae;rlice behr&ae;son and &t;e ofslean. 
 Hw&ae;t &t;a se casere w&ae;r&d; swa yrre swilce he his agene dea&d; &ae;tforen him geseage and het &t;a r&ae;dlice acwellan &t;a &t;reo unsceadige cnihtes. 
 &D;a se ablaui &t;is wunder geherde &t;a wear&d; he swi&d;e bli&d;e and s&ae;nde to hylarianum &t;e bewiste &t;&ae;t cwarterne and het him &t;&ae;t he h&ae;fde geare &t;a &t;ri cnihtes onsundrig fram o&d;rum mannum &t;&ae;t he hio &t;&ae;s o&d;res nihtes dearnelice ofslean mihte. 
 Witodlice eal swa hilarian &t;is geherde  &t;a wear&d; he swi&d;e sarig and arn toforen to &t;am cwarterne and cwe&t; to &t;an cnihtum mid micclum wope  Wala wa &t;&ae;t ic eow &ae;fre geseah. 
 Wala wa &t;&ae;t we sculen tod&ae;g beon swa sarlice gesundrode. 
 &D;a axoden heo for hwan hio swa sp&ae;con. 
 Hylarianus heom andwyrde and cwe&t; &t;&ae;t &t;&ae;r w&ae;s f&ae;rlice gecuman word fram &t;am casere &t;&ae;t heo sceolden beon ofslagene &t;&ae;s ilcan nihtes and for&t;an ic bidde eow &t;&ae;t ge forestihten eowre &t;ingc &t;a hwile &t;e ge first h&ae;bbe&d; &t;e l&ae;s ge wille&d; &t;onne ge ne magon. 
 So&d;lice gimerunge  Wala wa hwa geherde grimlicne cwide geherden  &t;a cw&ae;don hi mid micelre gimerunge  Wala wa hwa geherde &ae;fre &t;us mycele grimnesse &t;&ae;t we sculon nu sweltan eal swa utlages and &t;&ae;t we ne moton nanre ladunge beon wur&d;e. 
 &D;a onmang &t;&ae;t heo swa sarig w&ae;ron &t;a be&t;ohte nepotian se &ae;&t;ela cniht hu se eadiga nicolaus alesde &t;a &t;rio iunge cnihtes fram &t;ara manne hande &t;e heo ofslean woldon. 
 And eal swa he &t;is be&t;ohte &t;a geb&ae;d he hine to drihtene mid wepindre st&ae;mne and &t;us cwe&t;  Hlaford crist  help us earmingum and geher ure bene for s&ae;intes nicolaes geearnunga &t;ines &t;eowen and ales us fram &t;es swurdes ecge eal swa &t;u alesdest &t;a &t;reo cnihtes for his lufan &ae;t patera &t;&ae;re burh &t;&ae;r &t;er &t;e we on loceden. 
 Drihten we gelefa&d; so&d;lice &t;eah &t;in &t;eowa her ne be lichamlice mid us swa &t;eah he m&ae;g beon gastlice swa hw&ae;r swa he wile and &t;urh &t;inre gife he m&ae;g helpan eallum &t;an &t;e him to cleopie&d; mid godre heorte and &t;u hlaford god help us nu &t;urh his bene. 
 &D;us b&ae;d nepotian him to gode and begen his geferan for&d; mid him and &ae;fre hio cleopoden mid wependre st&ae;mne &t;us cwe&t;ende  Hlaford sancte nicolae help us and geteo&d;e us &t;&ae;t we &t;e gett geseon moton and &t;ine halige fett cyssen. 
 &D;a gelamp hit on &t;&ae;re o&d;re niht &t;&ae;t se casere and ablaui gesawen begen ane gesih&d;e on swefone. 
 &D;am casere &t;uhte &t;&ae;t se eadige nicolaus come to him and &t;us w&ae;s cwe&t;ende  Constantine for hwi hete &t;u don &t;a &t;ri unsceadige men on cwarterne and heo to dea&d;e fordemdest. 
 Aris nu r&ae;dlice and hat heo alesan. 
 And gif &t;u elles dest and me swa forsihst ic bidde &t;one heofonlicen casere &t;&ae;t he ar&ae;re uppon &t;e micel gefeoht and l&ae;ton &t;e &t;&ae;r beon ofslagen and agifen &t;in fl&ae;sc deorum and fugelum. 
 &D;a cwe&t; se casere  Hw&ae;t eart &t;u swa dyrstig mann &t;&ae;t &t;u come nu into me on &t;isum tune and me swa openlice ge&t;reatest. 
 Ic eom se synfulle nicolaus erchebisceop on mirren and mid &t;isum wordum he gew&ae;nte to ablauium and him &t;us to cwe&t;  &d;u witlease mann hwilc neod w&ae;s &t;e &t;&ae;t &t;u forwregdest &t;a &t;reo unsceadige cnihtes to dea&d;e. 
 Aris nu r&ae;dlice and do &t;&ae;t me heo l&ae;te ut of &t;an cw&ae;rterne and gif &t;u &t;us ne dest ic bidde &t;one heofonlicne cyninge &t;&ae;t he l&ae;te &t;inne lichame wyrmum to mete and eallum &t;am mannum &t;e &t;e to langia&d; sculon eac sweltan on sarlicum dea&d;e. 
 Ablaui cwe&t; mid dreorigum mode  Hw&ae;t eart &t;u &t;e me &t;us openlice &t;reast. 
 He cwe&t;  Ic eom nicolaus archebisceop of mirrea and mid &t;am ilcan worde he gew&ae;nde fram him. 
 So&d;lice &ae;fter &t;isum wear&d; se casere aweht and se manfulle ablaui eal swa and heora &ae;g&t;er o&d;rum his swefen r&ae;dlice arehte and sona swa hit d&ae;g w&ae;s  &t;a het se casere l&ae;dan &t;a &t;reo cnihtes ut of &t;am cwarterne and hit wear&d; &t;a swa gedon. 
 Hi wurdon &t;a r&ae;dlice gebrohte &ae;tforan &t;am casere and eal swa heo he geseah &t;a cwe&t; he to heom mid mycelre wr&ae;&d;&d;re. 
 Secge&d; me mid hwilcum wiccecr&ae;fte ge sw&ae;gnten us to niht on swefene. 
 Witodlice eal swa heo &t;as sp&ae;ce geherdon &t;a w&ae;ron heo swi&d;e ofwundrode and ne geafon him nan andsw&ae;re. 
 Se casere cwe&t; eft  Geopenia&d; us eowre drycr&ae;ftes. 
 Nepotian &t;a andwyrde ane for heom eallum and &t;us cwe&t;  Hlaford constantine to so&d;an &t;inge we &t;e secga&d; &t;&ae;t we nane wiccecr&ae;ftes ne cunnon ne n&ae;fre nane ne geleornedon. 
 Eac we nabba&d; geworht nan &t;&ae;re gylte ongean &t;e ne ongean &t;inum folce &t;&ae;t we sceolden fore dea&d;es sweltan. 
 Se casere cwe&t;  Cunne ge &ae;nigne mann &t;e hatte nicolaus. 
 So&d;lice eal swa hra&d;e swa hi geherdan n&ae;mnian nicolaum swa hio ahofen upp heora handa and mid hludre stefne cw&ae;dan  Gebletsod si &t;u drihten &t;u &t;e helpst eallum &t;am &t;e on &t;e f&ae;stlice gelefa&d;  &t;u help us eac nu and ales us of &t;eosum leasungum &t;urh &t;ines &t;eowan gearnunge nicolaes. 
 Eal swa &t;u hulpe &t;am &t;reom iunglingan on ure gesih&d;e. 
 Se casere heo gestilde &t;a and het heo openlice secgan hw&ae;t heo m&ae;nden and hw&ae;t se nicolaus w&ae;re. 
 &D;a ongan nepotian to tellanne &t;am casere eall be &t;an halegan nicolao hu hi comon to him and hu he &t;a iunge cnihtes alesde of dea&d;e and hu bilehwit man he w&ae;s on godnesse and hu heo ealle &t;a niht to him cleopoden and hu mildheortlice he h&ae;fde heom &t;a geholpen. 
 Hw&ae;t &t;a se casere wear&d; swi&d;e ofwundrod eal swa he &t;as sp&ae;ce geherde and cwe&t; to heom  Fara&d; nu r&ae;dlice to &t;an godes &t;eowa and &t;ancia&d; him and eac gode &t;e eow &t;urh hine alesde and bringa&d; him &t;as lac of minre healfe to cristes &t;enunge. 
 &D;&ae;t w&ae;ron twegen gyldene candelsticcan and &ae;nne gyldene hn&ae;pp mid &t;an deorcynnestum gymmum gefr&ae;twod and ane cristes boc eal besmided mid deorwur&d;an golde and mid gimstanum gesett and his gewritt for&d; mid &t;an lace biddende &t;am godes menn &t;&ae;t he hi gemiltsode to &t;am &t;&ae;t he him &ae;fre ma gehersumian wolde and for him to drihtne gebiddan and for his rices sundfulnesse. 
 Heo dydon &t;a eal swa se casere heom bebead foren to &t;an hlaforde nicolaum and sona swa heo hine gesegen heo feollan ni&d;er to &t;&ae;re eor&d;an and cysten his fett mid micclan wope and &t;us w&ae;ron cwe&d;ende  Eale &t;u godes freond nicolae  so&d;lice &t;u eart to herigenne of ealre manne mu&d;e for&t;on &t;e &t;u eart ealre manne helpind on s&ae; and on lande. 
 So&d;lice &t;urh &t;e we sind alesde fram dea&d;e to life. 
 Heo tealdon him &t;a eall be endebyrdnesse hu hie h&ae;fdon gefaren and geafon him &t;&ae;s caseres lac and his gewrit and eal swa he &t;is geherde and geseah  &t;a hof he upp his handa to heofonum and ongan to herigenne gode &t;us cwe&t;ende  Micel eart &t;u hlaford god and micel is &t;in mihte and &t;in wisdom n&ae;f&d; nan get&ae;l. 
 &D;u eart welig on eallum &t;ingum and &t;u ane eart ealre manne heorte. 
 So&d;lice eal swa he &t;as &t;inge ges&ae;d h&ae;fde &t;a bewende he hine to &t;am &t;rim cnihtum and bodedu heom lange stunde ymbe godes rice and l&ae;rde heo hu heo sceolden d&ae;la heora &ae;hte &t;&ae;rfum and hu hio sceolden libben heora lif on &t;issere worulde. 
 Hw&ae;t &t;a butan eal swa se eadiga wer h&ae;fde his sp&ae;ce geendod &t;a let he heo badian and sceran of heora side locces &t;e heom w&ae;ron ongewexane innan &t;an cweartne and scydde heo si&d;&d;an eall mid niwen scrude and het heo &t;a faren ongean mid sibbe to &t;am casere constantine. 
 &D;a cnihtes dyden &t;a eal swa se godes inan heom bebead foran &t;a ongean to &t;&ae;re burh constantinopolim blitsigende on drihtene and on &t;one halgan nicolae. 
