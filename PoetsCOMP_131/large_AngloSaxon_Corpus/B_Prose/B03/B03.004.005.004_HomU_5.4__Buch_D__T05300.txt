 Wurmes of &t;ine fl&ae;sce. 
 &T;u scalt fostren &t;ine feond &t;et &t;u beo al ifreten  &t;u scalt nu herborwen unhol wihte. 
 Noldest &t;u &ae;r gode men for lufe god d&ae;lan. 
 Heo wulle&t; wurchen hore hord on &t;ine heauedponne  nulle&t; heo bileafen &t;ine lippen unfreten. 
 Ac &t;u scalt grisliche grennien ond gristbitien  hwo so hit iseige  he mihte beon offered. 
 Reowliche bi&t; so &t;in si&t; efter &t;in wrecche lif. 
 Nu me wule swopen &t;ine flor ond &t;et flet clensien  for hit is ham lo&t;re  &t;e &t;u &t;eron leige. 
 Heo wulle&t; mid holi watere beworpen ec &t;eo w&ae;de  bletsien ham georne to burewen ham wi&t; &t;e  beren ut &t;in bedstrau  beornen hit mid fure. 
 &T;us &t;u ert nu ilufed  seo&t;&t;en &t;u me forlure. 
 Al hit is reowliche &t;in si&t; efter &t;in wrecche lif. 
 Get s&ae;i&t; &t;e soule soriliche to hire licame  wendest &t;u la  erming her o to wunienne? 
 Nes hit &t;e nowiht icunde &t;et &t;u icoren hefdest? 
 Nes hit icunde &t;e more &t;en &t;ine cunne biuoren &t;e? 
 Ne heold ic &t;in eigen opene  &t;eo hwule ic &t;e inne was? 
 Hwi noldest &t;u lefen  &t;a &t;u hi iseige  hu &t;ine fordf&ae;deres ferden biforen &t;e? 
 Nu heo wunie&t; on eor&t;e  wurmes ham habbe&t; tod&ae;led  iscend hore sorhfulle bones  &t;e &t;eo sunne wrohten. 
 &T;a get sei&t; &t;eo soule soriliche to hire licame  &ae;fre &t;u were lu&t;er  &t;eo hwile &t;u lif h&ae;fdest. 
 &T;u were leas ond luti ond unriht lufedest. 
 Ond mid worde ond mid werke  so &t;u wurst mihtest. 
 Ic com from gode clene to &t;e isend  ac &t;u hauest unc fordon mid &t;ine lu&t;ere deden. 
 &AE;fre &t;u were gredi ond mid gromen &t;e onfulled. 
 Unnea&t;e ic on &t;e eni wununge h&ae;fde for hearde ni&t;e ond ofermete fulle  for &t;in wombe was &t;in god ond &t;in wulder was iscend. 
 Forloren &t;u hauest &t;eo ece blisse  binumen &t;u hauest &t;e paradis  binumen &t;e is &t;et holi lond  &t;en deofle &t;u bist isold on hond. 
 For noldest &t;u nefre habben inouh  buten &t;u hefdest unifouh. 
 Nu is &t;et swete al agon  &t;et bittere &t;e bi&t; fornon  &t;et bittere ilest &t;e efre  &t;et gode ne cume&t; &t;e nefre. 
 &T;us age&t; nu &t;in si&t; &ae;fter &t;in wrecce lif. 
 &T;u wendest &t;et &t;in ende nefre ne cuman scolde  To longe ma&t;elede dea&t; &t;e &t;et he nolde nimen &t;e  for efre &t;u arerdest sake ond unseihte makedest. 
 Ond ic was wi&t;innen &t;e biclused swu&t;e fule. 
 &T;u were wedlowe ond monsware  ond were huned inouh  for &t;u were mid sunne ifulled al wi&t;inne  for &t;e deofel ord ful neih &t;ine heorte. 
 Efre &t;u woldest fullen al &t;et was his wille. 
