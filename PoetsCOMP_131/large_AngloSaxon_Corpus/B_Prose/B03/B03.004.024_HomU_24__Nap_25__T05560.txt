 To folce. 
 Leofan men  understanda&d; &ae;rest  hu mycel &t;earf is cristenum mannum  &t;&ae;t hy heora fulluhtes gescad witan  and &t;&ae;t hy rihtne geleafan cunnan and &d;&ae;ne f&ae;str&ae;dlice healdan. 
 For&d;am nah &ae;nig man mid rihte to fullianne h&ae;&t;enne man  gyf he ylde and andgyt h&ae;f&d;  &t;&ae;t he geleornian m&ae;g  hw&ae;t fulluht m&ae;ne  and hw&ae;t riht geleafa sy  &ae;r &t;am byre  &t;e he wite eal  hw&ae;t hit behealde; ac sy&d;&d;an he bi&d; fulluhtes wel wyr&d;e  sy&d;&d;an he mid rihtan geleafan hit wel understande&d;. 
 &D;onne agan &t;a micle &t;earfe  &t;e on geogo&d;e gefullode weor&t;a&d;  &t;&ae;t hi georne leornian  &t;&ae;t hy heora fulluhtes gescad witan  sy&d;&t;an hy &d;a ylde and &t;&ae;t andgyt habba&d;  &t;&ae;t hy leornian magan. 
 For&d;am se man  &t;e ne can &t;&ae;s gescad  he ne f&ae;r&d; naht  butan he geleornige  &t;&ae;t he cunne his cristendom witan. 
 Ac &t;&ae;t bi&d; cristenes mannes &t;earf  &t;&ae;t he smeage aa ymbe cristendom georne and acsie georne  hw&ae;t him sy to donne and hw&ae;t to forganne  and smeage gelome  hu &t;eos woruld &ae;rest gewurde  and swa for&d;  &t;&ae;t he wite  hu Crist to mannum come  and eal  hw&ae;t he on life adreah for ure &t;earfe  and hu he for us dea&d; &t;rowode  and hu he of dea&d;e aras  and hu he to heofonum astah  and hu he &t;anan eft to &d;am miclum dome cym&d;  &t;e we ealle to sculon. 
 On &t;am dome witodlice he eowa&d; us his blodian sidan and his &t;yrlan handa and &d;&ae;ne &t;yrnenan helm and &d;a sylfan rode  &t;e he for ure neode on ahangen w&ae;s  and wile &t;onne anr&ae;dlice witan &ae;t us  hu we him &t;&ae;t geleanodon  and hu we urne cristendom gehealden habban. 
 Wel &t;am &t;onne  &t;e hyne wel gehealden h&ae;f&d;  and wa &d;am &t;onne  &t;e his &ae;r nolde giman  swa swa he sceolde. 
 Ac utan don  swa us mycel &t;earf is  habban &ae;fre fulne hiht on god &ae;lmihtigne and rihtne geleafan and lufian hine ofer ealle o&t;re &t;incg and his wyllan wyrcan  swa we geornost magon  &t;onne habba&d; we heofonan rice a buton &ae;nde  amen. 
