 Men &d;a leofestan  &t;&ae;s myclan domd&ae;ges worc bi&d; swi&d;e egeslic &amp; andryslic eallum gesceaftum. 
 In &t;am d&ae;ge &t;a hleo&d;riendan ligeas forb&ae;rna&t; &t;&ae;ne blodgemengdan geard &amp; &t;a &t;e nu her syndon on myclum gylpe &amp; on unnyttre gesyh&d;e goldes &amp; seolfres &amp; godwebbes &amp; woggestreona  ac we sint nu &t;am geliccost fortruwode &t;e he us no to ne cyme. 
 &amp; on &t;am d&ae;ge gewit sunnan leoht &amp; monan leoht &amp; &t;a leoht ealra tungla. 
 &amp; on &t;am d&ae;ge bi&d; dryhtnes rod blode flowende betweox wolcnum  &amp; in &t;am d&ae;ge bi&d; dryhtnes onsyn swi&d;e egeslicu &amp; ondryslicu &amp; on &t;am hiwe &t;e he w&ae;s &t;a hine Iudeas swungon &amp; ahengon &amp; hiora spatlum him on spiwon. 
 In &t;am d&ae;ge &t;a synfullan heofia&t; &amp; wepa&t;  for &t;an hie &ae;r noldon hira synna betan  ac hie sarige asw&ae;ma&t; &amp; in susle afealla&d;. 
 In &t;am d&ae;ge beo&d; blawende &t;a byman of IIII sceattum &t;yses middangeardes  &amp; &t;onne ealle arisa&t;  swa hw&ae;t swa eor&t;e forswealh &amp; fyr forb&ae;rnde &amp; s&ae; sencte &amp; wildeor fr&ae;ton &amp; fuglas tob&ae;ron  eall &t;&ae;t &t;y d&ae;ge arise&d;. 
 On &t;am d&ae;ge site&d; ure dryhten in his &t;am myclan m&ae;gen&t;rymme &amp; his onsyne &ae;tywe&d; &amp; his lichoman; &t;onne bi&d; seo wund gesewen &t;am firenfullum  &amp; &t;am so&d;f&ae;stan he bi&d; hal gesewen. 
 &amp; &t;onne Iudeas magon geseon &t;one &t;e hie &ae;r cwealdon &amp; hengon. 
 &amp; se so&d;f&ae;sta dema &t;onne deme&d; ealra manna gehwylcum &ae;fter his sylfes gewyrhtum. 
 Hw&ae;t  &t;onne &t;ince&d; &t;am synfullan &t;&ae;t noht ne sie &t;&ae;s hates ne &t;&ae;s cealdes  ne &t;&ae;s heardes ne &t;&ae;s hnesces  ne &t;&ae;s leofes ne &d;&ae;s la&d;es  &t;&ae;t hine &t;onne m&ae;ge fram dryhtnes lufan adon &amp; his willan ascadan  &amp; nu nella&t; his willan wyrcean nu we ea&d;e magon. 
 Hw&ae;t la  &t;&ae;t is ofer eal gemet to sceawigenne &amp; to sm&ae;genne  &t;&ae;t &t;a earman fyrenfullan sculon sarige asw&ae;man fram ansyne ures drihtnes &amp; fram his haligra &amp; fram &t;am wuldre heofona rices  &amp; &t;onne gewita&t; hie in &t;a tintrego &t;&ae;re ecean helle. 
 Eala hw&ae;t  manna mod syndon earmlice a&t;ristode &t;&ae;t hie &ae;fre l&ae;tan sculon &t;&ae;t dea&t;berende dioful hie on unnyttre geswipurnesse hie to &t;am gedwellan &t;&ae;t hie synne fremmen &amp; &t;&ae;s willan ne wyrcea&t;  &t;e hie on eor&t;an gesceop &amp; mid his gaste geliff&ae;ste &amp; him ecce lif forgeaf. 
 La hw&ae;t  men him eallinga ne ondr&ae;da&t; hu &t;&ae;t dioful him onst&ae;le&d; ealle &t;a unrihtan weorc &t;e her worhte bio&d; beforan &t;&ae;re mengeo &t;&ae;s myclan domes. 
 La hw&ae;t  men him ne ondr&ae;da&t; &t;&ae;t mycle dioful Antecrist mid his helle witum &amp; mid his yrm&t;um &amp; his &t;am saran suslum &t;e him bio&t; to edleane hira firena golden. 
 La hw&ae;t  we us ne ondr&ae;da&t; &t;one toweardan ege domesd&ae;ges  se is yrm&t;a d&ae;g &amp; earfo&d;a d&ae;g &amp; unrotnesse d&ae;g &amp; cirmes d&ae;g &amp; wanunge d&ae;g &amp; sares d&ae;g &amp; sorges d&ae;g &amp; se &t;ystra d&ae;g. 
 On &t;am d&ae;ge us bi&d; &ae;teowed se opena heofon &amp; engla &t;rym &amp; eallwihtna hryre &amp; eor&t;an forwyrht  treowleasra gewinn &amp; tungla gefeall  &t;unorrada cyrm &amp; se &t;ystra storm  &amp; &t;&ae;ra liga bl&ae;stm &amp; graniendra gesceaft &amp; &t;&ae;ra gasta gefeoht &amp; sio grimme gesyh&d; &amp; &t;a godcundan miht &amp; se hata scur &amp; hellwarena dream &amp; &t;ara bymena sang &amp; se brada bryne &amp; se bitera d&ae;g &amp; &t;ara sawla gedal &amp; se dea&d;berenda draca &amp; diofla forwyrd &amp; se nearwa sea&t; &amp; se swearta dea&t; &amp; se byrnenda grund &amp; se blodiga stream &amp; mycel fionda fyrhto &amp; se fyrena ren &amp; h&ae;&d;enra granung &amp; hira heriga fyll  heofonwarena mengo &amp; hiora hlafordes miht  &amp; &t;&ae;t mycle gemot &amp; sio re&d;e rod &amp; se rihta dom &amp; &t;ara feonda gestal &amp; &t;a blacan ondwlitan &amp; bifiendan word &amp; &t;ara folca wop ond se scamienda here &amp; sio forglendrede hell &amp; &t;ara wyrma gryre. 
 &amp; &t;onne bi&d; us &ae;ghwylc &t;yllic egesa &ae;teowed. 
 &T;&ae;r &t;a fyrenfullan &t;onne meahton gewiscan &t;&ae;t hie n&ae;fre ne w&ae;ren acennede fram hiora f&ae;drum &amp; modrum  o&d;&d;e &ae;lc hiora to dumbum nytenum gewurde. 
 Hw&ae;t  him &t;onne &t;&ae;t w&ae;re leofre &t;onne eal middangeard mid gestreonum &t;e heofon behwylfe&d;. 
 La &t;&ae;t we us ne ondr&ae;da&t; &t;&ae;t we d&ae;ghwamlice geseo&d; beforan urum eagum  nu we &t;am o&d;rum ne gelyfa&t;  ure &t;a neahstan sweltan  &amp; &t;onne &t;am lichoman bi&d; la&d;lic leger gegyrwed  in &t;&ae;re cealdan foldan gebrosnod  &amp; &t;&ae;t l&ae;ne lic &t;&ae;r gerota&t; to fulnesse &amp; &t;am w&ae;lslitendan wyrmum to &ae;te. 
 Hw&ae;t  &t;&ae;t &t;onne  la  bi&d; sarlic sar &amp; earmlic gedal &t;&ae;s lichoman &amp; &t;&ae;re sawle  gif &t;onne se earma innera man  &t;&ae;t is seo werige sawl &t;e her forwyrht bi&d; &amp; agimeleasedu Godes beboda  &t;&ae;t hio &t;onne &ae;fter &t;an gedale aslidan scile in &t;a ecean helle witu  &amp; &t;&ae;r &t;onne mid dioflum drohtigan in mor&t;re &amp; on mane  in susle &amp; on sare  on wean &amp; on wurmum  betweox deadum &amp; dioflum  &amp; on bryne &amp; on biternesse &amp; on fulnesse &amp; on eallum &t;am witum &t;e dioflu gearwedon fram &t;&ae;re frym&t;e  &t;e hie to gesceapene w&ae;ron &amp; hie sylfe geearnedon. 
 Ac utan we beon gemyndige ussa sawla &t;earfe  &amp; wyrcen we god on &t;am d&ae;ge &t;e we &d;urhteon m&ae;gen  &amp; forl&ae;tan we mor&t;or &amp; man &amp; oferhydyg &amp; &ae;feste &amp; idel gilp &amp; unrihtwisnessa &amp; unrihth&ae;medas  &ae;r&ae;tas &amp; ealogalnesse  dysinessa &amp; gedwollcr&ae;ftas  gitsunga &amp; gifernessa  leasunga &amp; licettunga  t&ae;lnessa &amp; twyspr&ae;cnessa  ni&d;as &amp; nearo&t;ancas  &amp; heamolscipas &amp; ealle &t;a &t;eawas &t;e dioflu on him sylfum onstealdon. 
 Ac lufigen we urne dryhten mid ealle mode &amp; m&ae;gene &amp; mid eallre usse heortan &amp; hygdo  mid ealre so&d;f&ae;stnesse &amp; snyttro. 
 Lufigen we usse &t;a nehstan swa swa us sylfe  &amp; sin we mildheorte earmum mannum &amp; el&t;eodegum &amp; untrumum  &t;&ae;t us ure dryhten &t;urh &t;&ae;t milde weor&t;e. 
 Ond &t;eah ure hwylc wi&d; o&d;erne gegylte on worde o&d;&d;e on worce  forbere he him &t;&ae;t li&d;elice  &t;e l&ae;s him God &t;&ae;t yrre witnige. 
 Swa sylfa cw&ae;&d;: Dimittite &amp; dimittetur uobis. 
 Ge&t;rowigen we for ures dryhtnes lufan eall &t;&ae;t us man to earfe&d;nessum gedoo her on worulde. 
 Hw&ae;t  we behofiga&d; &t;&ae;t we gemunen hu mycel he for us ge&t;rowode  &ae;fter &t;an &t;e he menniscum lichoman onfeng  mancynne to ecre h&ae;lo  &amp; us &t;urh &t;&ae;t generede of deofles &t;eowdome  &amp; us edhwyrft forgeaf to &t;am ecean life &t;e we &ae;r forworhton  gif we hit geearnian willa&t;. 
 Swa se witiga cw&ae;&d;: Dryhten &t;a geh&ae;le&d; &amp; hafa&t; on heofona rice &t;a &t;e her on worulde beo&d; ea&d;mode Gode &amp; mannum. 
 Hw&ae;t  we gehyra&d; &t;&ae;t &t;a beo&d; for Gode eadige &amp; welige &t;a &t;e on worulde bio&d; ea&d;mode &amp; man&t;w&ae;re. 
 Hw&ae;t  we &t;onne magon be &t;am witan &amp; ongitan &t;&ae;t &t;a beo&d; for Gode earme &amp; unl&ae;de &t;a &t;e her on worulde bio&d; oferhydige &amp; &ae;festige. 
 Eallra synna sio is Gode la&t;ost &amp; ungecwemost  for &t;an &t;e mancynn &ae;rest &t;urh &t;a &ae;feste w&ae;ron on helle besencte  &amp; eft &t;urh mildheortnesse &amp; ea&d;modnesse hie w&ae;ron &t;anon alysde of diofles &d;eowdome. 
 La hw&ae;t  we behofiga&t; &t;&ae;t we usse earan ontynen &amp; usse heortan to &t;am godspellican larum &t;e us man oft beforan s&ae;g&d; &amp; usse lareowas beoda&t; &amp; secga&t;. 
 Hw&ae;t  we nu on idlum gilpe us mid golde &amp; mid gimmum gearwia&t;  &amp; blissia&t; &amp; gl&ae;dmode beo&d; swa we wenen &t;&ae;t we n&ae;fre hit forl&ae;tan scylen  &amp; to seldan mycles urne drihten gemunan &amp; ure sawle &t;earfe  &t;a &t;e sculon bion on ecnesse &ae;fter &t;yssum life  mid sawle &amp; mid lichoman in swa hw&ae;&d;rum swa we her nu geearnia&t;. 
 H&ae;bben we gode hreowe ura synna. 
 &T;eah &t;&ae;t gelimpe &t;&ae;t ure hwylc wi&d; o&d;erne gesynnige on worde o&d;&d;e on worce  &t;&ae;s &t;onne bot bi&d; betst. 
 For &t;an ne bi&d; n&ae;fre se man to &t;an swi&d;e synful &t;&ae;t him symle ne sie sio bot alyfedu. 
 Utan we nu for &t;an efstan to Gode  &ae;r &t;an us se dea&d; gegripe  for &t;an he us swi&d;e to neal&ae;ce&d;. 
 &amp; sien we snotre &amp; so&d;f&ae;ste &amp; mildheorte &amp; rummode &amp; rihtwise &amp; &ae;lmesgeorne &amp; cl&ae;nheorte &amp; fremsume &amp; godfyrhte &amp; larsume &amp; &t;eowf&ae;ste &amp; gehrysume Gode &amp; urum hlafordum &amp; ge&t;yldige Godes willan. 
 &amp; he us &t;onne &t;&ae;s to leane forgife&d; &t;&ae;t ece rice &t;&ae;t us &ae;t frym&t;e geteohod w&ae;s. 
 Utan we nu efstan to &t;an  &t;a hwile &t;e we ura wega wealdan moton. 
 &T;&ae;r hie n&ae;fre leofe gedala&t; ne la&t;e gesamnia&t;  ne n&ae;fre d&ae;g ne cyme&d; &ae;fter d&ae;ge ne niht &ae;fter nihte. 
 Ac &t;&ae;r bi&d; ece leoht &amp; blis &amp; ece wuldor &amp; ece gefea mid urum dryhtne  middangeardes alysende  &t;&ae;t is efne se ilca God se &d;e leofa&t; &amp; ricsa&t; mid f&ae;der &amp; mid suna &amp; mid &t;am halgan gaste  &t;am is wuldor &amp; wyr&d;mynd &t;urh ealra worulda woruld aa butan ende  amen. 
