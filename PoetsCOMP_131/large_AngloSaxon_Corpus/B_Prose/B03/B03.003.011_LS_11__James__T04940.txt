 Of Jacobe  Johannes Bro&d;er. 
 &D;&ae;t Judeissce folc brohte &t;an hundredes ealdren feo  for &t;y &t;&ae;t heo mosten Jacoben swa ateon swa heo wolden  &amp; he heom &t;&ae;s leafe sealden. 
 Heo genamen hine &t;a &amp; hine geh&ae;ften. 
 &T;a wear&d; mycel geflit betwux &t;an cristenan &amp; &t;an h&ae;&d;enan. 
 &T;a cw&ae;&d; sum &t;&ae;t hit riht w&ae;re &t;&ae;t man l&ae;dde Jacoben for&d; to heora gesamnunge  &amp; geherdan his word &ae;fter heora &ae;  &amp; man dyde &t;a swa. 
 &T;a cw&ae;don &t;a sunderhalgen to Jacobe  Hwy bodest &t;u &t;one H&ae;lend  &t;e w&ae;s ahangen  swa swa we ealle wyten  betwux &t;an sce&d;&d;en? 
 Jacobus so&d;lice w&ae;s afylled mid &t;an Halgen Gaste  &amp; heom to cw&ae;&d;  Gehyre&d; nu bro&d;re &t;a leofeste  ge &t;e telle&d; eow beon Abrahames bearn. 
 Ure Drihten behet Abrahame ure f&ae;der &t;&ae;t on his s&ae;de by&d; yrfeweardod ealle &t;eoden. 
 So&d;lice his s&ae;d n&ae;s na ofer Ismaele  ac ofer Isaac  swa swa God sylf cw&ae;&d; to Abrahame  On Isaac by&d; &t;in s&ae;d geceged. 
 &amp; so&d;lice ure f&ae;der Abraham w&ae;s geteald to Godes freond &ae;r &t;an &t;e he embsny&d;en w&ae;re  &amp; &ae;r &t;an &t;e he freolsd&ae;ig wur&d;ode  &amp; &ae;r &t;am &t;e he &ae;nige godcunde &ae; cu&d;e o&d;&d;e wyste. 
 Gyf &t;onne Abraham is geworden Godes freond gelyfende  hwy mycele swy&d;ere by&d; se Godes feond &t;e ne gelyf&d; on hine? 
 &T;a Judees cw&ae;don  Hw&ae;t is se &t;e ne gelef&d; on God? 
 Jacobus andswerode  Se &t;e ne gelef&d; &t;&ae;t on Abrahames cynne by&d; geerfeweard ealle &t;eode  &amp; se &t;e ne gelyf&d; &t;&ae;t Moyses cw&ae;&d;e to his folca  God awec&d; eow mycelne wytega &amp; m&ae;rne of eower gebro&d;ren  &amp; &t;one ge scylan geheren on eallen &t;ingan swa swa me on &t;an &t;e he eow bebeott. 
 &T;iss he forewitegode &t;urh God sylfne &amp; &t;urh his wissunge. 
 Eft Isaias forewytegode beo ures Drihtenes tocyme &amp; cw&ae;&d;  Efne m&ae;den by&d; geeacnod on inno&d;e  &amp; c&ae;n&d; cild  &amp; his name by&d; Emmanuel  &t;&ae;t is on smeagunga  God sy mid us. 
 Eft Jeremias cw&ae;&d;  Eala &t;u Jerusalem  efne &t;in alesend cum&d; &amp; &t;iss by&d; his tacne. 
 Blinde eagen he onlihte&d;  &amp; deafen he forgyf&d; gehyrnysse  &amp; mid his stefne he awec&d; deade to life. 
 Eft Ezechiel se wytega cwy&d;&d;  Eala &t;u Syon  &t;in king cum&d; &amp; &t;e gesta&d;ele&d;. 
 Daniel so&d;lice cw&ae;&d;  Swa swa mannes bearn God cum&d; to mannen  &amp; he geahne&d; him ealdordomes &amp; ealle mihten. 
 &amp; so&d;lice se Halga Gast clypode &t;urh Dauid &amp; &t;uss cw&ae;&d;  Min Drihten cw&ae;&d; to mine Drihtene  &t;u eart min bearn for &t;an ic &t;e tod&ae;ig as&ae;nde to mannen. 
 Eft f&ae;der st&ae;fne w&ae;s gehyrd of heofone &t;uss cwe&d;ende  He geceg&d; me his f&ae;der &amp; ic hine asette ofer eallen eor&d;lice kingen. 
 To Dauiden sylfen God cw&ae;&d;  Of w&ae;stme &t;ines inno&d;es ic sette ofer &t;inne hehsetle. 
 Beo his &t;rowunge so&d;lice Isaias se witega cw&ae;&d;  Swa swa unsca&d;ig lamb God w&ae;s gel&ae;dd to slege. 
 Eft Dauid cw&ae;&d; &t;urh &t;one Halgen Gast  Heo adrifen mine handen &amp; mine fet &amp; gerimdan ealle mine ban. 
 Heo so&d;lice me ymbsceawodan &amp; me beheoldan &amp; tod&ae;ldan min reaf &amp; hluten heom betwynen. 
 Eft on o&d;re stowe se witega cw&ae;&d; beo ures Drihtenes &t;rowunge  Heo s&ae;nden on minne mete gealle &amp; on minne dr&ae;nc eced. 
 Beo his dea&d;e so&d;lice is gecwe&d;en  Min fl&ae;sc reste&d; on hyhte  for &t;an &t;e &t;u ne forl&ae;test mine sawle on helle  ne &t;u ne l&ae;test &t;ine halgen geseon nane brosnunge. 
 Eft beo his &ae;riste he sylf cw&ae;&d; to his F&ae;der  Ic arise of dea&d;e &amp; ic cume to &t;e &amp; mid &t;e wunige  &amp; for w&ae;dlena erm&d;en &amp; for heofunga &t;earefena ic arise of dea&d;e cw&ae;&d; Drihten. 
 Beo his upastigennysse is awriten so&d;lice &t;&ae;t  He asteah on hehnysse &amp; &t;a geh&ae;fte he gel&ae;dde of h&ae;ftnysse &amp; eft  He asteah ofer cherubin &t;an &ae;ngle werode &amp; swa fleah on heofones. 
 Eft Anna  Samueles moder  cw&ae;&d;  Drihten asteah geond heofones &amp; his mihte ateowde  &amp; manege o&d;re gecy&d;nysse synd gewritene on &t;&ae;re &ae; beo ures Drihtenes upstige to heofone. 
 &amp; he nu sitt &ae;t his F&ae;der swy&d;re  &amp; cum&d; to demen cwican &amp; deaden swa swa se witega cw&ae;&d;  Ure Drihten Crist witodlice cum&d;  &amp; he nane swige&d;  &amp; fyr on his ansyne beorn&d;  &amp; on his embhwyrfte by&d; swy&d;lic hreohnysse. 
 &T;as &t;ing synden sume gefyllode eornestlice on uren Drihtene H&ae;lende Criste &amp; for&d;gewitene  &amp; &t;a &t;a gyt gewitene ne synd  sculen beon ealle gefyllde  swa swa hit forewitegod is. 
 So&d;lice Isaias cw&ae;&d; beo &t;an mycelen dome &t;e toweard is  &t;&ae;t deade arise&d; of heora byrigene  &amp; by&d; geedcwicode ealle &t;a &t;a nu on byrigene reste&d;. 
 Eac Dauid se salmscop cw&ae;&d;  &t;&ae;t God h&ae;f&d; &t;one mihte &t;&ae;t he &ae;ighwylcen m&ae;nn forgelt beo his gewyrhten. 
 Nu bidde ic leofa gebro&d;re  cw&ae;&d; Sanctus Jacobus  &t;&ae;t &ae;ighwylc eower d&ae;dbote do his synnen  &t;&ae;t he &t;onne ne &t;urfe yfel onfon &ae;fter his geearnunge. 
 Se &t;e hine sylfne wat beo &ae;nige d&ae;le scyldigne  &t;&ae;t he &t;&ae;s &t;rowunge geyfelode &t;e ealne middeneard mid his rode alesde  he &t;&ae;s d&ae;dbote do  &t;a hwile &t;a he on &t;yssen life seo. 
 For &t;an witodlice ne by&d; nane m&ae;nn d&ae;dbote alefd &ae;fter &t;yssen life  ac h&ae;f&d; &ae;ighwylc an swa swa he her geearne&d; swa god swa yfel. 
 Eornestlice Dauid cw&ae;&d; &t;urh &t;one Halgen Gast beo Drihtene  &t;&ae;t &t;a Judees agulden him yfel for gode  &amp; hatunge for his lufe &t;e he heom gecydde. 
 Witodlice he ar&ae;rde creoperes of heora cynne  &t;e alefede w&ae;ron  &amp; hreoflen he gecl&ae;nsode  blinde he onlihte  &amp; deoflen he aflegde of wodsican mannen  &amp; deade he awehte  &amp; swa &t;eh ealle &t;a Judees cw&ae;dan anre stefne &t;&ae;t he w&ae;re dea&d;es scyldig. 
 &amp; eac &t;&ae;t w&ae;s forewitegod &t;urh Dauid hwu his agen discipul hine bel&ae;wde &amp; to dea&d;e gesealde  &t;a he cw&ae;&d;  Qui edebat panem meum ampliauit aduersum me supplantationem  &t;&ae;t is Se &t;e ett minne hlaf mid me  &t;&ae;nc&d; me to beswican. 
 Ealle &t;as &t;ing  leofe gebro&d;re  Abrahames bearn fores&ae;dan &t;urh &t;one halgen Gast. 
 Hw&ae;t wene &t;e nu gyf ge gelyfen nylle&d; on God  &t;&ae;t ge mugen &ae;twinden &t;an ecen wite &t;onne o&d;re &t;eode gelyfe&d; &t;&ae;re witegane stefne &amp; &t;&ae;ra hehf&ae;dera? 
 Ic cwe&d;e  &t;&ae;t ge wel wur&d;e syn &t;&ae;t ge gewitnode beon. 
 Ac ge age&d; mycele &t;earfe  &t;&ae;t ge d&ae;dbote don eower synnen mid teare gyten  &amp; mid heofunge  &t;el&ae;ste us belimpe &t;&ae;t ilca &t;e belamp &t;an wi&d;err&ae;dan  &t;e Dauid embe sing&d; on his salmsange  Aperta est terra &amp; deglutiuit Dathan &amp; operuit super congregationem Abyron; Seo eor&d;e wear&d; geopened &amp; forswealh Dathan  &amp; oferwreah wreah heora gesamnunge  &t;e nolde d&ae;dbote don heora synnen. 
 &amp; heo mid lege forb&ae;rnde wurdon. 
 &T;as &t;ing &amp; o&d;re gelice  Jacobus bodede &t;an folca swa lange  &t;&ae;t God &ae;lmihtig him gety&d;ede swa mycelne gefean  &t;&ae;t eall &t;&ae;t folc &t;e &t;&ae;r gegaderod w&ae;s  anre stefne clypode  Eala &t;u halge Jacobus  mycel habbe we gesynegod &amp; mycel habbe we to yfele gedon. 
 We bidde&d; eadmodlice nu  &t;&ae;t &t;u t&ae;ce us d&ae;dbote to done. 
 Sanctus Jacobus heom andswerede  Eale ge leofe gebro&d;re  ne scule ge nateshwan eow for&d;&ae;ncen. 
 Gelyfe&d; on God &amp; by&d; gefulhtnede  &t;onne by&d; ealle eower synnen adilogode. 
 &AE;fter feawe dagen so&d;lice Abiathar se h&ae;&d;ene biscop geseh &t;&ae;t swa mycel menige &t;&ae;s folcas on Drihten gelefde. 
 &T;a astyrede he mycele saca on &t;an folca  &amp; swy&d;lice ceaste &t;urh his feoh gestreon  swa &t;&ae;t an of &t;an sunderhalgen of &d;a writeren befeng &t;&ae;s halgen sweore mid anen rape  &amp; swa hine gel&ae;dde to Herodes cafertone &t;&ae;s kinges. 
 Se w&ae;s Archelaus sune. 
 He het &t;a &t;&ae;t me hine beheafdigen scolde  &amp; &t;a &t;a me hine to beheafdunge l&ae;dde. 
 &T;a geseh he sumne creopere licgende on his weige &amp; &t;uss him to clypigende w&ae;s  S&ae;inte Jacob H&ae;lendes Cristes &ae;rendrace  ales me fram &t;yssen sare  for &t;an &t;e ealle mine leomen synd gecwylmode. 
 Se halge Jacobus him andswerode  On mines Drihtenes name H&ae;lendes Cristes  &t;e onhangen w&ae;s on rode galgan  for &t;&ae;s lufe me l&ae;t nu to beheafdunge  aris nu upp ansund and bletse &t;inne Scyppend middeneardes H&ae;lend. 
 He &t;&ae;rrihte aras  &amp; ongann blissigende eornen. 
 &amp; bletsigen Drihtenes name H&ae;lendes Cristes. 
 &T;a se sunderhalge Josias &t;&ae;t geseh  &t;e hine &ae;r to beheafdunge gel&ae;dde  ongann feallen to Jacobes foten &t;uss cwe&d;ende  Ic bidde &t;e for &t;ines Drihtnes name  &t;&ae;t &t;u me forgeofenysse sylle &t;&ae;s &t;e ic wi&d; &t;e agylt habbe  &amp; do me d&ae;lnymende beon &t;&ae;re ecen myrh&d;e. 
 &T;a undergeat se halge Jacobus &t;&ae;t his heorte w&ae;s geneosod fram &t;an &ae;lmihtigan Gode  &amp; cw&ae;&d; to him  Gelyfst &t;u &t;&ae;t se sy so&d; God  &t;e &t;a Judees on rode hengan? 
 Josias andswerode  Ic gelefe  &amp; &t;&ae;t is min geleafe nu o&d;&d; &t;ysne time &t;&ae;t he is &t;&ae;s lyfigendan Godes Sune. 
 &T;a w&ae;s eall &t;iss gecy&d;d &t;an ealdorbiscope  &t;e Abiathar hatte  &amp; he let &t;a geh&ae;ften Josiam &amp; him to cw&ae;&d;  Gewisslice gyf &t;u ne gecerst fram Jacobe  &amp; weregest &t;&ae;s H&ae;lendes name &t;e he bode&d;  mid him &t;u scealt beon beheafdod. 
 Josias andswerode  Aweregod beo &t;u &amp; ealle &t;ine lease godes  for &t;an &t;e &t;u awendest &t;e fram &t;&ae;s so&d;en Godes beboden. 
 Mines Drihtenes name  so&d;lice H&ae;lendes Cristes &t;e Jacobus bode&d;  is gebletsod on ecnysse. 
 &T;a het Abiathar beaten his mu&d; &t;earle swy&d;e  &amp; hine sy&d;&d;en s&ae;nde to Heroden  &amp; gewrit mid him &t;&ae;t me hine samod beheafdigen scolde mid Jacobe. 
 &T;a heo becomen so&d;lice to &t;&ae;re stowe &t;&ae;r me hine beheafdigen scolde  &t;a cw&ae;&d; Sanctus Jacobus to &t;an cwylleren  Ic bidde eow eadmoddre bene &t;&ae;t &ae;r &t;an &t;e ge us beheafdigen  do&d; us hider bringan w&ae;ter to  &amp; me brohte heom &t;a to sesterfulne w&ae;teres. 
 Se halge Jacobus cw&ae;&d; to Josiam  Gelyfst &t;u on ures Drihtenes namen H&ae;lendes Cristes &t;&ae;s lyfigenden Godes Bearn? 
 He andswerode  Ic gelefe. 
 Se halge Jacobus hine begeat &t;a mid &t;an w&ae;tere &amp; him to cw&ae;&d;  Forgyf me sibbne coss. 
 Mid &t;an &t;e Josias hine cyssinde w&ae;s  &t;a as&ae;nde he his hand ofer his heafod &amp; worhte Cristes rodetacn ofer his forheafde  &amp; hine swa gebletsode. 
 Josias wear&d; &t;a fullfremod on geleafen ures Drihtenes H&ae;lendes Cristes &amp; on &ae;nne time samod mid &t;an apostole gemartyrod wear&d; &amp; ferden swa to Drihtene to heofone rice. 
 &T;an sy wuldor &amp; wur&d;mynt a on ealra wurlde wurld  Amen. 
