 Of Seinte Neote. 
 M&ae;n &t;a leofeste  we wylle&d; eow cy&d;en beo sumen d&ae;le emb &t;yssen halgen  &t;e we tod&ae;ig wur&d;ige&d;  &t;&ae;t eower geleafe &t;e trumre seo for &t;an mancynn behofe&d; godcundre lare  &t;&ae;t heo &t;urh &t;a mugen to lifes wege becumen. 
 Hit s&ae;g&d; on &t;an halgen godspelle  &t;&ae;t &t;&ae;t liht on Godes gela&d;unge na behydd beon ne sceal  ac up asett ofer &t;an candelstafe  &t;&ae;t &t;a &t;e &t;&ae;r in ga&d;  mugen &t;one leome geseon &amp; on lihte beon. 
 Swa eac ne mihte Sanctus Neotus behydd beon ne bedigelod  &t;a &t;a God hine geupped habben wolde. 
 He w&ae;s on iuge&d;e  &t;&ae;s &t;e bec secge&d;  to boclicre lare gesett  &amp; to godcunden &t;eawen becom  &amp; georne smeade &t;a he andgitfull w&ae;s emb &t;&ae;t ece lif  &amp; hwu he sti&d;lucest her on life for Gode libben mihte. 
 Swa hit awriten is  &t;&ae;t se weig is sticol &amp; neare  &t;e to &t;an ecen life belimp&d;  &amp; nan mann &t;&ae;r to ne becum&d;  bute &t;urh mycel geswync &amp; forh&ae;fednysse. 
 Swa dyde Sanctus Neotus  forh&ae;fde hine sylfne fram gelustfullunge &t;ysses lifes. 
 He w&ae;s man&d;w&ae;re &amp; milde ealle mannen &amp; he d&ae;ighwamlice to his Drihtene clypode &ae;fter Dauides sange &t;uss cwe&d;ende  Drihten  &t;ine weges ic lufige  &amp; &t;ine &ae; ic folgigen &t;&ae;nce. 
 Do beo me &ae;fter &t;inre mildheortnysse &amp; t&ae;c me &t;ine rihtwisnysse. 
 So&d;lice &t;&ae;t ilca gebed us is alefd  gyf we wylle&d; inweardlice to Gode clypigen &amp; his mildheortnysse biddan. 
 Hit s&ae;ig&d; on gewritan  &t;&ae;t &t;es halge were to Gl&ae;stingebyrig gecerred w&ae;re on Sanctes &ae;lfeges dagen &t;&ae;s halgen biscopes  &amp; &ae;t him underfeng &t;one halge sacerdhad  &amp; hine wel geheold  &amp; &t;&ae;r under wel ge&d;eah  &amp; w&ae;s eallen mannen eadmod &amp; lufigendlic. 
 &amp; his salmes &amp; o&d;re gebedan he geornlice beeode d&ae;iges &amp; nihtes. 
 &amp; his gewune w&ae;s  &t;&ae;t he wolde on d&ae;ig gelomen his cneowe gebegen  &amp; eac swylce on niht to &t;an &ae;lmihtigen Gode  swa se halge apostel Sanctus Bartholomeus dyde  hund si&d;en on niht &amp; eall swa oft on d&ae;g. 
 He gemunde symle his synnen  &t;e he on his iuge&d;e gefremede  &amp; &t;a geornlice beweop &amp; bereowsede  &amp; o&d;re gode forbisnen &ae;teowde. 
 He geneosode Romeburh seofe si&d;en Criste to lofe &amp; Seinte Petre  &amp; &t;&ae;re his synnen forgyfenysse underfeng. 
 He w&ae;s on eallen Godes beboden swy&d;e fullfremed. 
 Sohte &t;a weste stowe geond eall &t;iss land on to wunigene  &amp; &t;a gemette he &t;urh Godes foresceawunge. 
 Seo is w&ae;std&ae;les &t;ysses landes  ten milen fram Petrocesstowe &t;a me hatt Neotes stoca. 
 &amp; he him &t;&ae;r wununge getimbrode on swy&d;e f&ae;geren stowe  &amp; myrige w&ae;tersea&d;es &t;&ae;r abuten stande&d;  &amp; &t;a synden swy&d;e wynsume of to &t;ycgene. 
 &T;&ae;r se Godes &t;eowe Sanctus Neotus his lif adreah on mycelre forh&ae;fednysse  ofer m&ae;n o&d;re modes &amp; m&ae;ignes &t;eowwigende &t;an  &t;e hine to &t;eowe geceas  &t;&ae;t w&ae;s Gode sylfen. 
 Ne m&ae;ig nan mann fullice gecy&d;en  hwu sti&d;lice he his lif adreah &ae;r his m&ae;ssepreosthade ne &ae;fter. 
 Ne gl&ae;ingde he his lichame mid deorewur&d;en scrude  ne he mid estmeten his inna&d; ne gefyllde. 
 Mid &t;an &t;e he &t;uss lange gedrohtned h&ae;fde on &t;&ae;re stowe  &t;e we won &ae;r fore s&ae;den  &t;a ongann se ungeseowenlice feond him togeanes andigen  swa him &ae;lc god of&d;inc&d;. 
 Ongann &t;a s&ae;nden his &ae;ttrige w&ae;pnen  &t;&ae;t synd costnungen  togeanes &t;an halgen were. 
 Ac he &t;one feond oferswa&d; mid rihten geleafen &t;urh Godes gescyldnysse. 
 Him comen gelomen to halige Godes &ae;ngles and hine gefrefreden &amp; wel geherten  &amp; hine manoden  &t;&ae;t he ne geswice Godes word to bodigenne ealle mannen o&d;&d; his lifes &ae;nde  &amp; beheten him gewiss &t;&ae;t ece lif  &t;e he nu mid myrh&d;e onwune&d;. 
 He dyde swa se &ae;ngel bebead. 
 Bodede ealle mannen rihtne geleafe. 
 &T;an synfullen &amp; &t;an &t;e heora synnen andetten wolden &amp; &ae;fre geswican  he behet Godes godnysse &amp; his mildheortnysse. 
 &amp; &t;&ae;rtoecan &t;&ae;t ece lif  &t;a gode he manode  &t;&ae;t heo on heora godnysse &t;urhwunedan. 
 Hit gelamp sume d&ae;ige  &t;&ae;t se halge were on &ae;rnemorgen digellice ferde to his w&ae;tersea&d;e  &amp; &t;&ae;r his drohtnunge &amp; his salmsanges on &t;an w&ae;tere hnacodan leomen adreah  swa his gewune w&ae;s. 
 &T;a geherde he f&ae;ringe ridenda menige. 
 He &t;a hr&ae;dlice mid mycelen ofste fram &t;&ae;re welle onette  nolde &t;&ae;t his drohtnung &ae;nigen eor&d;lice m&ae;n cu&d; wurde on his life bute &t;an anen  &t;e ofer eallen rixe&d;. 
 Forleas &t;a on &t;an f&ae;relde his &ae;nne scoh  &amp; o&d;erne mid him to his gebedhuse ham gebrohte. 
 Mid &t;an &t;e he his salmes &amp; his gebeden &amp; r&ae;dingan embhydiglice smeade  &t;a becom him to gemynde his o&d;er scoh  &t;&ae;t he hine on &t;an f&ae;relde forleas. 
 Clypode &t;a him to his &t;eign  &amp; bebead him &t;&ae;t he him his sco gefeccen scolde. 
 He &t;a w&ae;s his f&ae;der bebodan gehersum  &amp; hr&ae;dlice ferde to &t;&ae;re welle  &amp; &t;&ae;r on &t;an wegge wunderlice wise gemette. 
 &T;&ae;t is &t;&ae;t an fox  &t;e is geapest ealra deora  &t;&ae;r arn geond dunen &amp; denen wunderlice beseonde mid egen hider &amp; &t;ider  &amp; f&ae;ringe becom to &t;&ae;re stowe  &t;&ae;re se halge were his fet ge&d;woh  &amp; &t;one scoh gel&ae;hte  &amp; &ae;tfaren &t;ohte. 
 &T;a beseh &t;&ae;r  to se arf&ae;ste Drihten &amp; nolde  &t;&ae;t his &t;eowe on swa medemlice &t;ingen geunrotsed w&ae;re. 
 Ges&ae;nde &t;a sl&ae;p on &t;one fox  swa &t;&ae;t he his lif alet  habbende &t;a &t;wanges of &t;an sco on his fracede mu&d;e. 
 Se &t;eign &t;a &t;&ae;r to geteignde &amp; &t;one sco genam &amp; &t;an halge gebrohte  &amp; him cydde eall hw&ae;t &t;&ae;r gelumpen w&ae;s. 
 He &t;a  se halge  &t;&ae;s mycele wundrode  &amp; bebead &t;an &t;eigne on &t;&ae;s H&ae;lendes name  &t;&ae;t he hit nanen ne cydde &ae;r his lifes &ae;nde. 
 On &t;an time w&ae;s &ae;lfred king  &amp; to &t;an halgen gelomen com emb his sawle &t;earfe. 
 He hine eac &t;reade manega worden &amp; him to cw&ae;&d; mid forewitegunge  Eala  &t;u king  mycel scealt &t;u &t;oligen on &t;yssen life. 
 On &t;an towearden time  swa mycele angsumnysse &t;u gebiden scealt  &t;&ae;t nan m&ae;nnisc tunge hit eall asecgen ne m&ae;ig. 
 Nu  leof bearn  geher me  gyf &t;u wylt  &amp; &t;ine heorte to mine r&ae;de gecerre. 
 Gewit eallinge fram &t;inre unrihtwisnysse  &amp; &t;ine synnen mid &ae;lmessen ales  &amp; mid tearen adigole  &amp; gebring &t;ine lac to Romeburh  Martinum &t;an pape  &t;e nu wealt Engliscre scole. 
 Se king &ae;lfred dyde &t;a swa se halge hine bebead  &amp; his beboden georne hlyste  &amp; he him feala fores&ae;de mid forewitegunge  swa him sy&d;&d;en aneode. 
 Se halge eft cw&ae;&d; o&d;re wordan  Ic nylle &t;e bedigeligen  gode king  &t;&ae;t me toweard is forneh se d&ae;ig mines for&d;si&d;es  &t;one ic gernde simble mid ealre heorte. 
 Ac ic secge get  &t;&ae;t &ae;fter minen for&d;si&d;e &t;u feale &t;oligen scealt  &amp; fram Deniscre &t;eode &t;u aflemed byst of &t;inen cynerice  &amp; &t;ine c&ae;mpen &amp; heretogen &t;e fram gewite&d; &amp; tost&ae;ncte by&d;. 
 Swa hit on Drihtenes &t;rowunge awriten is &t;&ae;t  &t;one se herde aflemed &amp; ofslagen by&d;  &t;onne by&d; &t;a scep ealle tost&ae;ncte. 
 Ac &t;onne &t;e ealre angsumest by&d; on &t;ine mode  ge&d;&ae;nc &t;u min  &amp; ic &t;e gescilde on Drihtenes name. 
 &T;a se king &t;as word geherde  &t;a forhtode he &t;earle swy&d;e  &amp; his bletsunge ab&ae;d  &amp; aweig gewende. 
 Him aneode sy&d;&d;en swa Sanctus Neotus him fores&ae;de. 
 &D;&ae;s halgen untrumnysse weox &t;a fram d&ae;ge to d&ae;ige  &amp; &t;a on &t;an ytemesten d&ae;ige his handbreden up to heofone astrehte  &amp; mid blisse his gast asende  &amp; to reste gewende. 
 So&d;lice engles togeanes his sawle comen  &amp; heo gel&ae;dden mid mycelen gefean to heofonrices myrh&d;e. 
 His leorningcnihtes &t;a bebyrigden his lic mid mycelen wur&d;mynte innen &t;&ae;re cirice  &t;e he sylf on &ae;r gesette. 
 &T;&ae;r becom &t;a on &t;&ae;re hwile mycel swetnysse st&ae;nc  swylc hit eall gestreawod w&ae;re on &t;&ae;re stowe mid wynsume blostmen &amp; wyrtgemangum  &t;&ae;r wurden eac feale untrume geh&ae;lde fram mistlicen brocen &t;urh Godes mihten &amp; &t;&ae;s halgen geearnunge. 
 &amp; eft binnen seofen gearen his ban up genumen wur&d;en &amp; on o&d;re stowe mid wurdmynte aleigd  neh &t;an altere  &amp; &t;&ae;r eft wear&d; mycel swotnysse st&ae;nc geworden on &t;&ae;re styrunge. 
 Hw&ae;t  &t;a word ealle gefyllede beon scolden  &t;e se halge fores&ae;de beo &t;an kinge. 
 Com &t;a Gu&d;rum  se h&ae;&d;ene king  mid his w&ae;lreowen here &ae;rest on eastd&ae;le Sexlandes  &amp; &t;&ae;r feala manne ofsloh. 
 Sume eac fleames cepten  &amp; sume on hand eodan. 
 &T;a &ae;lfred king  &t;e we &ae;r embe sp&ae;con  &t;&ae;t ofaxode  &t;&ae;t se here swa sti&d;lic w&ae;s  &amp; swa neh Englelande  he sone forfyrht fleames cepte  &amp; his c&ae;mpen ealle forlet  &amp; his hertogen  &amp; eall his &t;eode  madmes &amp; madmfaten  &amp; his life gebearh. 
 Ferde &t;a lutigende geond heges &amp; weges  geond wudes &amp; feldes  swa &t;&ae;t he &t;urh Godes wissunge gesund becom to &ae;&d;elingege  &amp; on sumes swanes huse his hleow gernde  &amp; eac swylce him &amp; his yfele wife georne herde. 
 Hit gelamp sume d&ae;ige  &t;&ae;t &t;&ae;s swanes wif h&ae;tte hire ofen  &amp; se king &t;&ae;rbig s&ae;t hleowwinde hine beo &t;an fyre  &t;an heowen nytende  &t;&ae;t he king w&ae;re. 
 &T;a wear&d; &t;&ae;t yfele wif f&ae;ringe astyrod  &amp; cw&ae;&d; to &t;an kinge eorre mode  W&ae;nd &t;u &t;a hlafes  &t;&ae;t heo ne forbeornen  for &t;an ic geseo d&ae;ighwamlice  &t;&ae;t &t;u mycel &ae;te eart. 
 He w&ae;s sone gehersum &t;an yfele wife  for &t;an &t;e he nede scolde. 
 He &t;a  se gode king  mid mycelre angsumnysse &amp; siccetunge to his Drihtene clypode  his mildse biddende. 
 Hw&ae;t  &t;a bute him aneode ealswa se halge him fores&ae;de on &ae;r  &amp; mare earfo&d;e he adreah  &t;one we nu areccen mugen  ac he wear&d; eft forra&d;e gefrefrod &t;urh &t;one halgen Neoten. 
 He com to him anes nihtes on swefne swy&d;e brihte scinende  &amp; him to cw&ae;&d;  Eala  &t;u king  hw&ae;t wylt &t;u to mede gesyllen &t;an &t;e &t;e fram &t;yssen une&d;nyssen alyse&d;. 
 He wear&d; afyrht on swefne f&ae;rlice swy&d;e  &amp; &t;eh &t;an halgen geandswerode  Eala  leof  he cw&ae;&d;  hw&ae;t m&ae;ig ic syllen? 
 Ic eam ealles godes ben&ae;med &amp; mines kynerices. 
 Se halge him andswerode  Ic eam Neotus  &t;in freond  &amp; ic nu blissige mid heofene Kinge. 
 Gehyht nu on his mihte  &t;onne becumst &t;u &ae;fter Eastern to &t;inen &ae;&d;ele  &amp; &t;e togeanes cum&d; &t;in todr&ae;fed here  &amp; &t;ines cymes &t;earle f&ae;genige&d;. 
 Ic &t;e toforen fare  &t;u me &ae;fter folge  &amp; &t;in folc samod. 
 Ic so&d;lice todr&ae;fe ealle &t;ine wi&d;erwinnen  &amp; &t;one king  &t;e &t;e togeanes win&d;  to geleafen gebege. 
 Hit gelamp &t;a eall swa  &amp; Gu&d;rum se h&ae;&d;ene king com to &ae;lfrede &t;an cristene kinge  mid &t;reottene c&ae;mpen  &amp; fri&d;es wilnode  &amp; to fulhte feng. 
 &amp; he twelf dages &ae;fter &t;an her on lande wunede mid mycelre blisse  &amp; sy&d;&d;en gesund gewende mid his herelafe to his agenen earde mid ealre sibbe. 
 &T;a weox &ae;lfredes cynerice  &amp; his word wide sprang  &t;&ae;t he on godcunden gewriten wel gel&ae;red w&ae;s  swa &t;&ae;t he ofer&d;eah biscopes &amp; m&ae;ssepreostes &amp; hehdiacones  &amp; cristendom wel &t;eah on &t;an gode time. 
 Eac is to wytene  &t;&ae;t se king &AE;lfred manega bec &t;urh Godes gast gedyhte. 
 &amp; binnen twam &amp; twentig gearen his cynerices &t;iss eor&d;lice lif forlet  &amp; to &t;an ecen gewende  swa him God geu&d;e for his rihtwisnysse. 
 Eala  m&ae;n &t;a leofe  &t;a w&ae;ron gode dages on &t;an gode time for cristenes folcas geearnunge  &amp; rihtwisra heafodmanna. 
 Nu is &ae;ighwanen heof &amp; wop  &amp; orefcwealm mycel for folces synnen. 
 &amp; w&ae;stmes  &ae;ig&d;er gea on wude gea on felde  ne synd swa gode  swa heo iu w&ae;ron  ac yfele&d; swy&d;e eall eor&d;e w&ae;stme  &amp; unrihtwisnysse mycele wexe&d; wide geond wurlde  &amp; sibbe tolysnysse &amp; t&ae;lnysse. 
 &amp; se &t;inc&d; nu w&ae;rrest &amp; geapest  &t;e o&d;erne m&ae;ig beswican  &amp; his &ae;hte him of anymen. 
 Eac man swere&d; man mare &t;one he scolde  &t;y hit is &t;e wyrse wide on eor&d;e  &amp; beo &t;an we mugen understanden  &t;&ae;t hit is neh domesd&ae;ge. 
 Ne spare&d; nu se f&ae;der &t;an sune  ne nan mann o&d;ren  ac &ae;lc man win&d; ongean o&d;ren  &amp; Godes lage ne geme&d;  swa swa me scolde. 
 Beo &t;an we mugen ongyten  &t;&ae;t &t;iss wurld is aweigweard &amp; swy&d;e neh &t;an &ae;nde &t;ysser wurlde. 
 Eale  ges&ae;lig by&d; se &t;e hine sylfen on time gebyrege&d;. 
 Uten nu bidden georne Seinte Neoten &amp; o&d;re halgen  &t;&ae;t heo ure &t;ingeres beon to &t;an Heofonkinge  &t;&ae;t we n&ae;fre ealles to yfelne time ne gebiden on &t;yssen earmen life  &amp; &t;&ae;t we moten &ae;fter for&d;si&d;e to ecere reste becumen. 
