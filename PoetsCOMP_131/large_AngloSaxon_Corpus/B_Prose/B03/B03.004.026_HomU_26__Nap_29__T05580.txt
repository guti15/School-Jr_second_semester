 Her is halwendlic lar and &d;earflic l&ae;wedum mannum  &t;e &t;&ae;t l&ae;den ne cunnon. 
 Men &d;a leofestan  gehyra&d;  hw&ae;t us halige bec beoda&d;  &t;&ae;t we for godes lufan and for his ege ure lif rihtlice libban and mid ea&d;medum urum drihtne hyron and urne cristendom and ure fulluht wel healdon  &t;&ae;t ure d&ae;da beon gode gecweme  and we mid eadmedum urum scrifte ure synna andetton and georne betan mid f&ae;stene and mid &ae;lmessan and mid ciriclicre socne and mid geornfulnesse godes beboda and ure lareowa. 
 And uton eallon m&ae;gne us scyldan wi&d; ofermodignesse  for&d;am &t;e hy awurpon iu englas of heofonum  and hi wurdon &t;&ae;rrihtes to deoflum forsceapene. 
 For&d;i is &ae;lcum men ofer&t;earf  &t;&ae;t he him georne wi&d; &t;one leahter gebeorge  &t;e l&ae;s &t;e him beo forwyrned his sawle reste on domes d&ae;g. 
 And utan don  swa us mycel &t;earf ys  forbugan geornlice &t;a synleahtras  &t;e us forbodene synd  &t;&ae;t is unrihth&ae;med and &ae;r&ae;tas and oferdruncennessa and idel gylp and stala and reaflac and leasunga and m&ae;ne a&t;as and lyblac and ealle &t;a un&t;eawas  &t;e deoflu on mancynn gebringa&d;. 
 We halsia&d; eow and beoda&d;  &t;&ae;t ge god lufian and him eallunga gehyrsume beon  for&d;am us ys neod  &t;&ae;t we eow rihtlice t&ae;con  and eow ys ofer&t;earf  &t;&ae;t ge hit rihtlice healdon  and &t;&ae;t eow n&ae;fre se deofol to &d;am beswican mote  ne &t;&ae;t ge n&ae;fre huru ne l&ae;ton &ae;nige synne ungeandet  &t;&ae;ra &t;e ge &ae;fre geworht h&ae;bbon  ne sy heo n&ae;fre to &d;am mycel ne to &t;am lytel  ne heo n&ae;fre ne &t;ince eow to &t;an hefig ne to &d;an unea&d;elic ne to &d;am fracodlic  &t;&ae;t ge &ae;fre l&ae;ton &ae;nig &d;ing ungeandett. 
 Utan nu  leofan men  ge&t;encan &t;one nacodan lichoman  &t;e we on &d;as woruld brohton  &t;&ae;t we hine sceolon eft ealswa nacodne al&ae;ton  butan we &t;e geornlicor nu us sylfe mid godum d&ae;dum bewreon &t;a hwyle  &t;e he us &t;yses geswincfullan lifes geunnan wille. 
 And uton ge&t;encan  &t;&ae;t us ys uncu&d; seo tid and se d&ae;g  &t;e we sceolon &t;as l&ae;nan woruld forl&ae;ton and to godes dome gel&ae;dde beon  and sceolon &t;&ae;r &d;onne mid ure sawle riht agyldan ealra &t;inga gehwylces  &t;&ae;s &d;e we &ae;r mid urum lichoman on uron life gefremedon. 
 &D;onne ne bi&d; nan &t;ing  &t;&ae;s &t;e we &ae;fre gefremedon godes o&d;&d;e yfeles  godes &ae;lmihtiges eagum bedihlod. 
 For&d;am we bidda&d; eow and beoda&d; on godes naman and on his haligra  &t;&ae;t ge beorgan eow wi&d; &t;one egefullan godes dom and ealle eowre synna andetton  &t;&ae;t &d;e ge &ae;fre gefremedon ofer godes willan and of eowre sawle &t;earfe geworhton gewealdes o&d;&d;e ungewealdes  &t;&ae;t se deofol eow nage naht on to bestelenne on &t;am ytemestan d&ae;ge eowres lifes ungeandettes ne on &t;am egeslican domes d&ae;ge. 
 Selre us ic mycele and &d;earflicre  &t;&ae;t we ure gyltas andetton anum men her on life  &t;onne we sceolon eft on &t;am dome &t;rowian sceame beforan gode on his dome and beforan eallum heofonwarum and eor&d;warum and helwarum. 
 &D;&ae;r nan man ne m&ae;g n&ae;nig &d;ing forhelan ne bediglian  ac &d;&ae;r sceal &ae;ghwylc man onfon &t;am rihtan dome his agenra gewyrhta  swa godes  swa yfeles  swa he her on worulde &ae;r geearnode  swa wrace  swa ece wite  swa ece lif mid gode on heofonum. 
 Uton ge&t;encan  to hwam &t;a gewurdan  &t;e beforan us w&ae;ron  and to hwam we gewur&d;an sceolon. 
 And gyf hwylc man sy  &t;&ae;t ne cunne his pater noster and his credan  beo he swy&d;e geornlice embe  &t;&ae;t he hit leornige  for&d;am nan man ne m&ae;g him sylfum rihtlice to his drihtne his &t;earfe ge&ae;rndian  buton he cunne pater noster and credan. 
 And f&ae;sta&d; eower lenctenf&ae;sten rihtlice to nones &ae;lc man  &t;e beo ofer xii wintre  and &d;a feower ymbrenu on twelf mon&d;um  &t;e eow rihtlice asette synd  and &d;&ae;ra haligra martyra m&ae;sse&ae;fenas  &t;e for Cristes lufon martyrdom &t;rowedon and man eallum folce to healicum freolse byt. 
 And we cy&t;a&d; eow  &t;&ae;t god &ae;lmihtig cw&ae;&d; his agenum mu&d;e  &t;&ae;t nan man ne mot abyrgean nanes cynnes blodes  ne fugeles ne nytenes  &t;e eow alyfed ys &t;&ae;t fl&ae;sc to nyttienne; &ae;lc &t;&ae;ra  &t;e abyrg&d; blodes ofer godes bebod  sceal forwur&d;an on ecnysse. 
 Nu  leofan menn  uton don  swa man us bit and l&ae;r&d;  ge&t;encan  hu feallendlic and hu l&ae;nendlic and hu hreohlic &t;eos woruld ys. 
 Uton don  swa us mycel &t;earf ys  ondr&ae;don us &t;one micclan dom and &d;a micclan wita  &t;e &t;&ae;r beo&d; &t;am earmsceapenan for heora &ae;rd&ae;dum gegearwode; and hu egeslice and hu andryslice se healica cyningc &t;&ae;r gedeme&d; anra gehwylcum for &ae;rd&ae;dum; and hwylce &t;a forebeacn beo&d;  &t;e Cristes cyme cy&t;a&d; on eor&d;an. 
 Eall eor&d;e bifa&d;  and ealle duna dreosa&d; and hreosa&d;  and &d;a beorgas buga&d; and mylta&d;  and se egeslica sweg ungerydre s&ae;s  and &d;&ae;r &t;onne ealra manna mod myclum bi&d; gedrefed  and eall upheofon bi&d; sweart and gesworcen and swy&d;e ge&t;uhsod  deorc and dimhiw and dwolma sweart. 
 &D;onne ahreosa&d; ealle steorran ny&d;er  and seo sunne forswyrc&d; sona on morgen  and se mona n&ae;f&d; nane lihtincge. 
 And &d;onne cuma&d; hider adune of heofonum dea&d;beacnigende tacn and brega&d; &t;a earman; &t;onne cuma&d; ealle engla &t;reatas  sti&d;e astyrode standa&d; abutan  eall engla werod ecne embtrymma&d; &t;one m&ae;ran kyning mihte and &d;rymme. 
 Sit &t;onne se m&ae;ra heofonlica dema on his heahsettle helme gewur&t;od; and we beo&d; him &t;onne f&ae;ringa beforan brohte &ae;ghwanon cumene to his ansyne  and &d;&ae;r sceal &ae;lc underfon dom be his d&ae;dum. 
 Nu  leofan men  uton habban us on mycelum gemynde  hu mycel se broga bi&d; &ae;tforan godes domsetle  &t;onne &d;&ae;r stent ealra hergea m&ae;st heortleas and earh  amasod and amarod  mihtleas and af&ae;red. 
 &T;onne bi&d; gebann mycel &t;yder aboden  eall Adames cynn eor&d;bugjendra  &t;e on foldan wear&d; &ae;fre gefeded  o&d;&d;e modor geb&ae;r to manlican  o&d;&d;e &t;a &d;e w&ae;ron o&d;&d;e woldon beon o&d;&d;e towearde geteald w&ae;ron awiht. 
 &T;&ae;r swutela&d; &ae;lc cild  hwa hit formyr&d;rode. 
 &T;&ae;r beo&d; &t;onne ealra manna digle ge&t;ancas geopenode on &t;&ae;re d&ae;gtide. 
 Eall  &t;&ae;t seo heorte hearmes ge&d;ohte o&d;&d;e seo tunge to teonan geclypode o&d;&d;e mannes hand man gefremode on &t;ystrum healum &t;issere worulde: eall  &t;&ae;t he forsceamode her on life  &t;&ae;t he &ae;nigum men geypte o&d;&d;e gecydde  &t;&ae;t bi&d; &t;onne &t;&ae;r eallum open &ae;tsomne unbehelendlice  &t;&ae;t man &ae;r her lange h&ae;l. 
 And eac &t;onne bi&d; gefylled eall uplic lyft &ae;trenum lige  f&ae;r&d; &t;&ae;t fyr ofer eall  ne by&d; &t;&ae;r nan wi&d;ersteall; ne nan man n&ae;f&d; &t;&ae;ra mihta  &t;&ae;t &d;&ae;r &ae;nige wyrne do  &t;onne se fyrena lig byrn&d; and brasla&d; read and re&d;e and efste&d;  hu he synfullum susle gefremme. 
 &T;onne nele ne wrecenda lig and se deoflica bryne &ae;nine forbugan  buton he &ae;ror beo her afeormod and &d;onne &t;yder cume &t;earle acl&ae;nsod. 
 &D;onne of fela &t;eodum folc orm&ae;tlice mycel hyra synnigan breost swy&d;e beata&d; forhte mid fystum for heora synlustum. 
 &T;&ae;r beo&d; &t;onne &t;earfan and &d;eodcyningas  earme and eadige ealle af&ae;rede. 
 &D;&ae;r h&ae;f&d; ane lage se earma and se eadiga  for&d;on hi ealle habba&d; ege &t;one m&ae;stan. 
 Nu we magon sylfe &t;us to urum lichaman sprecan: hw&ae;t dest &t;u  la fl&ae;sc  o&d;&d;e hw&ae;t drihst &t;u nu? 
 Hw&ae;t miht &t;u on &t;a tid &t;earfe wepan? 
 Wa &d;e nu  &d;u &t;e &t;eowast &d;issere worulde and her on galnysse leofast. 
 Hwi ne forhttast &t;u &d;e fyrene egesan and &t;e sylfum ondr&ae;tst swi&d;lice witu  &t;a drihten geo deoflum geworhte  awyrgedum gastum  womma to leanes? 
 Ne m&ae;g nan eor&d;lic man eall areccan &t;a earmlican witu and &d;a fulan stowa on &t;&ae;re grimman susle on helle. 
 &D;&ae;r synd sorhlice tosomne gemencged se &t;rosmiga lig and se &t;rece gycela  swi&d;e hat and ceald helle to middes. 
 Hwylon &t;&ae;r eagan ungemetum wepa&d; for &t;&ae;s ofnes bryne  hwylon eac &t;a te&d; for mycclum cyle manna &t;&ae;r gnyrra&d;. 
 &D;uss atelic gewrixl &t;a earmsceapenan men on worulda woruld wenda&d; &t;&ae;rinne on forsworcennesse sweartes &t;rosmes and &d;&ae;s weallendan pices weana to leanes. 
 Ne by&d; &t;&ae;r nan stefn gehyred  buton stearc and heard wop and wanung for wohd&ae;dum. 
 Ne by&d; &t;&ae;r ansyn gesewen &ae;nigre wihte  buton &t;&ae;ra deofla  &t;e cwylma&d; &t;a earman. 
 Ne by&d; &t;&ae;r aht inne  buton lig and cyle and la&d;lic fulnes  ne hi mid heora nosum ne magon naht elles gestincan  buton unstenca orm&ae;tnessa. 
 &D;&ae;r beo&d; &t;a waniendan weleras afylde ligspiwelum bryne on &t;am hellican fyre  and hi w&ae;lgrimme wyrmas slita&d;  and heora ban gnaga&d; byrnendum to&d;um. 
 Ne bi&d; &t;&ae;r leohtes an lytel spearca  &t;am earmum &ae;nig frofer; ne arf&ae;stnys ne sibb ne hopa ne &ae;nig gladung. 
 Flyh&d; se frofur aweg  ne by&d; &t;&ae;r fultum nan  &t;&ae;t wi&d; &t;a biteran &t;ing gebeorh m&ae;ge gefremman. 
 Ne by&d; &t;&ae;r ansyn gemett &ae;nigre blisse  ac &t;&ae;r bi&d; angryslic ege and fyrhto  sarig mod and swi&d;lic gristbitung; &t;&ae;r beo&d; ealle unrotnyssa  adl and yrre and &ae;melnys; and &d;&ae;r synnige eac sawla on lige and on blindum scr&ae;fe byrna&d; and yrna&d;. 
 &D;onne beo&d; ealle agene &t;ing &t;issere worlde  &t;&ae;t leof w&ae;s &ae;r  hit by&d; la&d; &t;onne  and &t;&ae;t werige mod wenda&d; &t;a gyltas swy&d;e mid sorge and mid sare. 
 Ac se by&d; ges&ae;lig and ofers&ae;lig  se &d;e mid gesyntum swylce cwyldas and witu m&ae;g wel forbugan and &d;onne mot habban heofonan rice  &t;&ae;t is hihta m&ae;st. 
 &T;&ae;r niht ne genim&d; n&ae;fre &t;urh &t;ystru &t;&ae;s heofonlican leohtes sciman  ne cym&d; &t;&ae;r sorh ne sar ne &ae;nig geswinc ne hungor ne &d;urst ne hefelic sl&ae;p  ne by&d; &t;&ae;r fefor ne adl ne f&ae;rlic cwyld ne nanes liges gebrasll ne se la&d;lica cyle. 
 Nis &d;&ae;r hryre ne caru ne hreoge tintregu. 
 Ne by&d; &t;&ae;r liget ne la&d;lic storm ne winter ne cyle ne &t;unor. 
 Ne by&d; &t;&ae;r w&ae;dl ne lyre ne dea&d;es gryre ne yrm&d; ne angsumnys ne &ae;nig gnornung. 
 Ac &t;&ae;r is ece wuldor and wyr&d;mynt and ece lif betweox heahf&ae;derum and haligum witegum. 
 Nu  leofan men  hwa is &ae;fre  &t;&ae;t h&ae;bbe swa hearde heortan  &t;&ae;t he ne m&ae;ge him ondr&ae;don &t;a toweardan witu? 
 Hw&ae;t is us la selre  &t;onne we ealne weg ure synna beton and hi mid &ae;lmessan georne alyson  for&d;am &t;e &t;eos woruld ateora&d; and ealle &t;a &t;ing  &t;e on hyre syndon? 
 Sum halig man w&ae;s gel&ae;d on gesyh&d;e; &t;a geseah he sume earme sawle ut fundigende of hyre lichaman  ac heo ne dorste ut gan  for&d;am &t;e heo geseah &t;a awyrgedan gastas beforan hyre standan. 
 &D;a cw&ae;&d; an &t;&ae;ra deofla to hyre: hw&ae;t is &t;in &t;riding? 
 Hwi nelt &d;u ut gan? 
 Wen ys  &t;&ae;t Michael se heahencgel cume mid engla &t;reatum and wyle &t;e geniman of us. 
 &D;a andwyrde sum o&d;er deofol and cw&ae;&d;: nese  ic wat ealle hyre weorc  and ic w&ae;s d&ae;ges and nihtes mid hyre and hi bewiste  and heo a ful georne hlyste minre lare and georne fyligde. 
 Seo earme sawul beseah uppan &t;one deofol and earmlice clypode: wa me earmre  &t;&ae;t ic &ae;fre geboren sceolde wur&d;an  o&d;&d;e &t;&ae;t ic &ae;fre sceolde niman eardungstowe on &t;is fulestan and on &t;is wyrstan lichaman  &t;e w&ae;s a nymende earmra manna &ae;hta on unriht. 
 Eala &t;u earma lichama and wurma mete  a &t;u wunne &ae;fter eor&d;licum welum  and a &d;u geglengdest &t;e mid eor&d;licum hr&ae;glum and forgeate me. 
 &T;onne &d;u w&ae;re gl&ae;d and reod and godes hiwes  &t;onne w&ae;s ic blac and swy&d;e unrot; &t;onne &t;u smercodest and hloge  &t;onne weop ic biterlice. 
 Eala &t;u earma lichama  nu &t;u scealt gewur&d;an to fulan hr&ae;we and wyrmum to mete; and ic mid sare and mid geomerunge sceal to helle beon gel&ae;d. 
 Se lichama ongan &t;a sw&ae;tan and mislic hiw bredan. 
 And se deofol hludre stefne clypode and cw&ae;&d;: stinga&d; stranglic sar on his eagan  for&d;am  swa hw&ae;t swa he unrihtes geseah  &t;&ae;t w&ae;s eall sylfwilles. 
 Stinga&d; hine scearplice on &t;one mu&d;  for&d;i  swa hw&ae;t swa hine lyste etan o&d;&d;e drincan o&d;&d;e on unnyt sprecan  eall he hit ar&ae;fnode. 
 Stinga&d; hine mid sorhlicum sare on his heortan  for&d;am &t;e on hyre ne wunode arf&ae;stnys ne mildheortnys ne godes lufu. 
 &D;a deoflu feredon &t;a earman sawle &t;a to &t;ystrum; &t;a geseah heo be &t;am wege mycele beorhtnyssa; &t;a axode heo &t;a deoflu  &t;e hi l&ae;ddon  hw&ae;t seo beorhtnys w&ae;re. 
 Hi cw&ae;don: ne ongytst &d;u  &t;&ae;t hit ys heofonan rices gefea  &t;anon &t;u w&ae;re &ae;r cumen to &t;inum lichaman  &t;e &t;u on eor&d;an on wunodest? 
 Nu &d;u f&ae;rst &t;urh &t;a beorhtan wegas  ac &d;u n&ae;fst &t;&ae;r nane wununge. 
 Nu &d;u gehyrst engla &t;reatas  and &d;u gesihst ealra haligra beorhtnessa  and &d;u n&ae;fst &t;&ae;r nane gemanan. 
 Heo ongan &t;a wependre stefne cwe&t;an: wa me earmre  &t;&ae;t ic &ae;fre middaneardes leoht geseon sceolde  and &t;&ae;t ic swa mycele beorhtnesse forl&ae;tan sceolde. 
 &D;a deoflu hi &d;a l&ae;ddon and bescuton hi anum fyrenan dracan innan &t;one mu&d;  and he hi &t;&ae;rrihte forswealh and eft aspaw on &t;a hatostan brynas hellewites. 
 Uton nu  leofan men  gebeorgan us wi&d; swilce eardungstowe and wendon anr&ae;dlice to urum drihtne and forl&ae;tan &ae;lc unriht and don to gode  lochw&ae;t we magon. 
 And uton onettan and efstan  &t;&ae;t we mid eallum haligum m&ae;gnum magon and motan &t;a deoflican searwa on &t;isum life oferwinnan  and &t;&ae;t we on &d;am toweardan life gl&ae;dlice geblission mid urum ecan drihtne. 
 We sceolon gewilnian symle &t;&ae;s ecan lifes  for&d;am &t;e on &t;am life syndon gode dagas  ne swa&t;eah manega dagas  ac an  se ne geenda&d; n&ae;fre. 
 &D;eah &t;e hwa wylle her on life habban gode dagas  he ne m&ae;g hi her findan  &t;eah &d;e he si welig for worulde  for&d;an &t;e he bi&d; o&d;&d;e untrum o&d;&d;e hohfull  o&d;&d;e his freond him &ae;tfealla&d;  o&d;&d;e his feoh him &ae;tbyrst  o&d;&d;e sum o&d;er ungelimp on &t;isum life him becym&d;  and &t;&ae;rtoeacan he him ondr&ae;t his dea&d;es symble. 
 Uton wendan us to urum drihtne  he us wyle mildelice underfon  gyf we wylla&d; on his naman ure synna andettan and &ae;lces unrihtes geswican and ure misd&ae;de betan  swa ure scriftas us t&ae;con. 
 And uton biddan urne drihten for his myclan mildheortnesse and for ealra his halgena lufon and geearnunga  &t;&ae;t he gemiltsige us synnfullum and ure mod to his willan gestrangie and us on &t;isre worulde to his willan gehealde and &ae;fter &t;issere worulde reste forgyfe and us n&ae;fre of &d;isere worulde ne forl&ae;te  &ae;r we &t;urh his mildheortnesse forgyfennesse habban ealles &t;&ae;s  &t;e we &ae;fre ongean his m&ae;ran willan geworhton on worde o&d;&d;e on weorce o&d;&d;e on ge&d;ance. 
 Heofonan heahcyning and ealles middaneardes alysend  gemiltsa us synfullum  swa swa &d;in milda wylla sy  and geunne us  &t;&ae;t we moton geearnian mid f&ae;stum geleafan and mid f&ae;stenum and mid &ae;lmesd&ae;dum and mid o&d;rum godum weorcum  &t;&ae;t we moton becuman to &t;&ae;re ecan reste. 
 &D;&ae;r is ece leoht buton &t;ystrum; nis &d;&ae;r adles granung  ac &t;&ae;r is geogo&d; butan ylde; &t;&ae;r is ece lif butan ateorunge and ece gefea butan &ae;lcum ende. 
 Ne bi&d; &t;&ae;r unrotnes &ae;fter gefean  ac &t;&ae;r &d;urhwuna&d; aa seo ece bliss; ne by&d; &t;&ae;r hungor ne &t;urst ne &ae;nig gewinn  ac &t;&ae;r by&d; seo ece rest  and haligra symbelnys &t;&ae;r &t;urhwuna&d; a butan ende. 
 Uton we nu hine mid eallum m&ae;gne and mid eallum mode lufian  &t;onne geara&d; he us &ae;t &t;am dome. 
 Si him wuldor and lof a butan ende on ecnysse  amen. 
