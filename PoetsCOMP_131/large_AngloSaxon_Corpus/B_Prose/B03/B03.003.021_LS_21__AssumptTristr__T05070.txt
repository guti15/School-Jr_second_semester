 Her saga&d; ymbe &t;a halgan marian usses dryhtnes modor. 
 Mid &t;y &t;e dryhten h&ae;lende crist for ealre worulde alysnesse on rode gef&ae;stnod hangode he geseah under &t;&ae;re rode standan his modor and iohannes &t;ane godspellere &t;one he beforan his o&d;rum halgum lufode for &t;on he in lychoman &t;urhwunode. 
 &T;a bebead he him &t;a halgan marian and him to cw&ae;&d;  &t;is is &t;in modor  and &ae;fter &t;on he cw&ae;&d; to hire  &t;is is &t;in sunu. 
 And of &t;&ae;re tide seo halie maria on Iohannes gymnesse &t;urhwunode swa lange swa hio on &t;issum life lyfede. 
 Hw&ae;t la he sende ure dryhten his apostolas geond ealne middangeard mancyn to l&ae;ranne &t;a s&ae;t maria in hire huse be oliuetes dune. 
 &D;y &t;riddan geare &ae;fter &t;on &t;e drihten crist in heofon astah &t;a sume d&ae;ge w&ae;s hio to &t;on swi&d;e gyrnende his ansine &t;&ae;t hio angan wepan. 
 And &t;a sona geseah hio drihtnes engel hire &ae;tstandende &d;a grette he hi and cw&ae;&d;  hal wes &t;u maria from drihtne gebletsod. 
 Hw&ae;t la  &t;is palmtwig of niorhxwonge ic &t;e brohte &t;&ae;t &t;u gedo &t;&ae;t he sie boren beforan &t;inre b&ae;re and nu binnan &t;y &d;riddan d&ae;ge &t;u bist ferende of lichoman and &t;in bide&d; &t;in sunu drihten h&ae;lende crist mid his englum and mid eallum halgum and mid heahenglum. 
 &D;a cw&ae;&d; maria to &t;am engle  ic &t;e bidde &t;&ae;tte syn to me gesomnode ealle apostolas mines drihtnes h&ae;lendes cristes &t;&ae;t ic hi geseo licumlicum eagum &ae;r &d;on &t;e ic swelte. 
 &D;a andswarode hire se engel and cw&ae;&d;  nu tod&ae;ge hi beo&d; genumene of neorhxnawonges gefean and her to &d;e cuma&d;. 
 &T;a cw&ae;&d; maria eft to &t;am engle  ic &d;e bidde &t;&ae;t &t;u sende &t;ine bletsunge ofer me &t;&ae;tte n&ae;nig geweald &t;&ae;s wi&d;erweardan deofles me ongen ne yrne and &t;&ae;t ic ne geseo &t;istro aldor me ongen cumende. 
 Se engel me to cw&ae;&d;  &t;a ecean bletsunge &t;e sealde &t;in drihten godes &t;eowa and &ae;renddraca ic eom &t;&ae;tie &d;u &t;onne ne gesihst &d;istra aldor ac ne wene &t;u &t;&ae;t &d;e sy &t;&ae;t from me seald ac from him &t;one &t;u in &t;inum inno&t;e geb&ae;re his anweald is in ealra worulda woruld. 
 And se engel &t;a mid micelre biorhtnesse &d;anon gewat and se palma scan swi&t;e leohte and his leaf lihton swa se scinenda mergensteorra. 
 Maria hi &d;a gegirede mid hire selran gyrelan and hio genam &d;one palman &t;one &t;e hio of &d;&ae;s engles handa onfeng and eode in oliuete &d;a dune. 
 And hie &t;&ae;r geb&ae;d and cw&ae;&d;  &t;ancas ic &d;e dem &ae;lmihtig domine ealles &t;&ae;s &t;u me to gemedomodest. 
 Ic n&ae;s swa micelre weor&d;myndu weor&d;e &t;&ae;t &t;u me n&ae;re mildsiende. 
 And &t;a &d;us cwe&d;ende in hire huse hio w&ae;s gongende. 
 Mid &t;y &d;e se halga iohannes l&ae;rde &t;&ae;t folc in effessum on sunnand&ae;ge &ae;t underntide &t;&ae;t &t;a &t;unorrada hlynedon and w&ae;ron swi&d;e micele ligetas gewordene. 
 And he w&ae;s ah&ae;afen from &t;ara ymbstandendra eagum and he w&ae;s aset beforan &d;&ae;s huses dura &t;&ae;r sio eadige maria inne wunode and ingangende he hio grette mid &t;y &t;e hio ongan wepan. 
 And hio cw&ae;&d; to iohanne  ic &d;e bidde min bearn iohannes &t;&ae;tte &d;u wes gemindig &t;ines lareowes worda &t;e he spr&ae;c &d;a he me &t;e &ae;tf&ae;ste. 
 And ic gehyrde iudea ge&d;eahtunge hi cw&ae;don  uton onbidan hw&ae;nne &d;ios swelte &t;&ae;t we m&ae;gen hire lichoman mid fyre forb&ae;rnan  ac for &d;on gym &t;u mynre dea&d;&t;enuga. 
 And &d;a hio &t;is gecweden h&ae;fde hio him &ae;teowde hire lichr&ae;gl &t;e hio of &d;&ae;s engles handa onfeng and cw&ae;&d; to him  gedo &t;u &t;&ae;t &t;es palma sie beren beforan minre b&ae;re &t;onne min lichoma sie to byrgene l&ae;ded. 
 Se halga iohannes hire andwarode and cw&ae;&d;  hu m&ae;g ic &d;e ana gedefelice dea&d;&t;enuga gegearwian nym&d;e mine bro&t;or and efne apostolas hider sin gesamnode? 
 &T;a betweox &t;as word ealle &t;a apostolas w&ae;ron of &t;am stowum &t;e hie &ae;r l&ae;rdon in wolcnum ahafen and asette beforan duru &t;&ae;s huses in &t;&ae;m sio halige marie wunude. 
 And in gongende hi gretton hi him betwunum and cw&ae;don  for hwylcon &t;ingon gesamnode us drihten hider tod&ae;ge? 
 Mid &t;y hi &t;&ae;t spr&ae;con and hi to drihtne geb&ae;don. 
 Iohannes se apostol cwom to him and he him s&ae;de. 
 In gongende &t;a apostolas gretton marian and cw&ae;don  bio &t;u gebletsod from dryhtne se geworhte heofon and eor&d;an. 
 Hio him andswarode and cw&ae;&d;  si drihtnes bletsung ofer eow and sib sie mid eow in drihtnes noman. 
 Nu &t;onne mine &t;a leofan bro&t;or  secgea&d; me  hu ge hider cwomon? 
 Hiere &d;a apostolas s&ae;don ealle hu hiera anra gehwylc of &d;ere stowe &t;yder com &t;e he on l&ae;rde. 
 Maria him to cw&ae;&d;  gebletsod sie drihten se gefylde mine gyrnesse and he me ne bescyrede eowerre gesyh&d;e. 
 Ac he me forgeaf &t;&ae;t ic eow licumlicum eagum gesio &ae;r &t;on &t;e ic swelte and ic eow ealle bidde &t;&ae;t ge anmodlice wacien on &d;a tid &t;e domine cume. 
 Hie ealle &t;a hire geheton and mid hira wordum fredon and in godes hirnesse &d;urhwunedon. 
 And &d;a samnunga &ae;t underne sl&ae;p com ofer ealle &t;a &d;e w&ae;ron in &t;am huse swa &t;&ae;tte n&ae;nig wacian ne meahte buton &t;a apostolas ane and &d;a &t;reo f&ae;mnan &t;am maria hire dea&d;&t;enunga bebead. 
 And &t;a hra&t;e com drihten mid micele engla werode and cw&ae;&d; to &t;am apostolum  sib sy mid eow. 
 Bro&t;or &d;a andswaredon and cw&ae;don  domine sy &t;in mildheortnes ofer us swa we gehyhta&d; in &d;e. 
 Maria hi &t;a astrehte in &d;one flor and hi to drihtne geb&ae;d and cw&ae;&d;  wes &t;u min gemyndig wuldres aldor for &t;&ae;re stemne &t;inre &t;eowenne &t;&ae;tte n&ae;nig geweald &t;&ae;s wi&d;erweardan feondes me ongean ne yrne and &t;&ae;t ic ne gesio &t;a sweartan gastas me ongean cumende. 
 &T;a andswarode hire domine and cw&ae;&d;  mid &t;y &d;e ic sylf for mancynnes h&ae;lo dea&d; &t;rowode &t;ystra ealdor to me com and mid &t;y &t;e &d;u &ae;fter manncynnes &ae;we dea&t;es gafol agyldest. 
 &T;u hine gesyh&d; ac astih of &t;inre reste and &t;one gedefan ende &t;ines lifes gefyl for &t;on &d;in bide&t; se heofonlica camphad &t;&ae;t he &d;e inl&ae;de&t; in neorxnawonges gefean. 
 &T;e he domine &t;us cw&ae;&d; heo astah ofer hire bedde and gode &t;anciende hio onsende hire gast. 
 And &t;a apostolas gesawon &t;&ae;re halgan marian sawle swa micle leohte scinende swa &t;&ae;t n&ae;nig man mid wordum asecgan ne m&ae;g seo beorhtnes oferswi&d;de &ae;ghwelces d&ae;ges hwitnesse and &ae;lces leohtnesse. 
 &T;a &ae;tf&ae;ste se h&ae;lend &t;&ae;re haligan marian saule michaele &t;am heahengle se is neorxnawonges hyrde ealdormon ebrea &d;eoden. 
 Swylce he cw&ae;&d; to petre  geheald &d;u marian lichoman and bringa&d; hine in &t;a swi&d;ran healfe &t;&ae;re ceastre to eastd&ae;le and ge &t;&ae;r gemeta&d; niwe byrgenne in &t;&ae;re nu git n&ae;nig mon gel&ae;d w&ae;s. 
 Byrgea&d; hi &t;&ae;r and onbida&d; &t;&ae;r o&d; &t;one &t;riddan d&ae;g and ic hweorfe eft to eow. 
 And he &d;a drihten mid sawle his modor and mid &t;am halgum englum and in micelre beorhtnesse on weg gewat and &d;a englas eodon micele gefean hyhtende and gode lof singende. 
 Hw&ae;t la  &t;a &t;reo f&ae;mnan genamon &t;one lichoman &t;&ae;re geadegan marian to &d;on &t;&ae;t hi woldon hie ba&d;igean swa hira &t;eaw w&ae;s. 
 Mid &t;y &t;e hine ongiredon se haliga lichoma scean swa micele leohte &t;&ae;tte he meahte wesan gesewen. 
 Hi hine &t;a gegyredon mid hire lichr&ae;gle and &d;a samnunga &t;&ae;t leoht &t;anon gewat and on ansine &t;&ae;re halgan marian w&ae;s swilce lilian blostman and on micelre swetnesse sw&ae;c ut eode of hire mu&d;e. 
 And &d;a apostolas &t;a gesetton &t;one halgan lichoman in b&ae;re and iohannes cw&ae;&d; to petre  &t;e gedafena&d; &t;ysne palman to beranne and &t;&ae;t &t;u gonge beforan &t;as b&ae;re for &d;on &t;e &t;u us ealle in geleafan &t;&ae;s apostolhades forg&ae;st. 
 Petrus him andswarode and cw&ae;&d;  hw&ae;t &t;u nu wemmast for us ealle from drihtne eart gecoren for &d;on &ae;t &t;am &ae;fengereordum ofer his breost &d;u onhlinedest mid &t;y &d;e he us s&ae;de &t;&ae;t he &t;rowian wolde. 
 And &d;a he in rode gealgan gef&ae;stnod hangode his &t;y arf&ae;stan mu&d;e &t;e &t;as &ae;tf&ae;ste for &d;on &t;u &t;isne palman beran. 
 Ic bere &t;isne halgan lichoman mid minum efnapostolum. 
 Paulus cw&ae;&d;  for &t;on &t;e ic eower ealra gingest eom in &t;an apostolhade ic bere &t;a b&ae;re mid &t;e. 
 Petrus ahof &t;a b&ae;re &ae;t &d;am heafdum  paulus &ae;t &d;am fotum and petrus ongan singan and ealle &d;a apostolas eodon ymb &d;a b&ae;re gode to lof singende. 
 Eac swylce englas of heofnum him on efn sungon swa &t;&ae;t eal seo eor&d;e &t;&ae;s sanges wynsumnesse and &d;&ae;s sweges swi&d;nesse w&ae;s gefylledo swa &t;&ae;t gedafenode to dea&d;&t;enunga drihtenes cenninge. 
 &D;a &t;is &d;a gehirdon &t;ara sacerda ealdormen &t;a eodon hi mid micelre m&ae;nigo of &t;&ae;re ceastre and cw&ae;don  hw&ae;t is &t;es sweg on &t;us micelre winsumnesse? 
 Him &t;a w&ae;s s&ae;d maria is for&d;feredo and cristes &d;egenas hire lichoman to byrgenne bera&d; and &d;as herenesse ymb hie singa&d;. 
 Mitte &t;e &d;ara sacerda ealdormen &t;is gehyrdon &t;&ae;tte &t;a apostolas hyhtende and singende eodon &t;a w&ae;s he swi&d;e mid yrre gefylled and cw&ae;&d;  &t;is is modor &t;&ae;s &d;e us gedrefde and ure cyn eode to &t;&ae;re b&ae;re and hie wolde oferweorpan and to eor&d;an afyllan. 
 Mid &t;y &d;e he hire onhran  hra&d;e his handa w&ae;ron f&ae;ste in &t;&ae;re b&ae;re and he hangode on &t;&ae;re b&ae;re swa he no eor&d;an &ae;thran ac micele wite he w&ae;s &d;read. 
 And &d;a apostolas eodon swi&d;e hyhtende domine. 
 Englas &t;a w&ae;ron in &t;&ae;re b&ae;re lyfte hi slogon &t;&ae;t folc mid micelre blindnesse &t;e of &t;&ae;re ceastre ut eode. 
 &T;ara sacerda ealdorman se w&ae;s f&ae;st in &t;&ae;re b&ae;re he cw&ae;&d; to petre  ic &t;e bidde &t;u halga petrus &t;&ae;t &t;u me ne forseoh in &t;isse nyd&t;earfe. 
 Ac gemyne mid &t;y &d;e sio duru&t;iowen &t;e hearm spece&d; and &t;e &t;&ae;re dura wyrnde ic &t;e w&ae;s wel specende  for &d;on mildsa me &t;urh domine. 
 Cw&ae;&d; him petrus  to gelyf in god &t;one &t;eos geb&ae;r in hire inno&t;e  &t;&ae;t is drihten h&ae;lende crist. 
 Petrus het &t;a b&ae;re asettan and &t;ara sacerda ealdormon cw&ae;&d;  ic gelyfe on godes sunu urne drihten h&ae;lende crist &t;one &t;ios geb&ae;r in hire inno&t;e. 
 And &t;a sona his handa w&ae;ron ungefele and &t;&ae;t wite &t;a git ne gewat from him. 
 Cw&ae;&d; him petrus  to gong to &t;issum lichoman and cwe&d;  ic gelyfe in drihten h&ae;lend &t;one &t;ios geb&ae;r in hire inno&t;e and f&ae;mne hio &t;uruhwunude &ae;fter beor&d;re. 
 Mid &t;y &d;e he &t;us dide hra&d;e his h&ae;lo him w&ae;s agifen and he wuldrode drihten and herede god. 
 Cw&ae;&d; him petrus to  genim &t;isne palman of iohannes handa and gong in &t;as ceastre. 
 &T;onne gemetest &t;u &t;&ae;r micel folc ablended sete &t;one palman ofer hira eagan and cwe&d;   gelyf in god f&ae;der &ae;lmihtigne. 
 And &d;onne swa hwylce swa gelyfan willa&d; onfo&d; gesyh&d;e  &t;a &d;e ne willa&d; gelyfan hi swelta&d;. 
 And &t;a onfeng se ealdormon &t;ane palman and eode in &t;a ceastre. 
 &T;a gemette he &t;&ae;r micel folc cigendra and cwe&t;endra  wa us mid micelre blindnesse  we syndon slagene. 
 Hie &t;a gehirdon word &t;&ae;s ealdormonnes and god gelifdon and &t;a sona onfengon hi gesyh&t;e. 
 Fife &t;ara manna and &t;uruhwunedon in hira ungeleaffulnesse sona hi w&ae;ron dea&t; sweltende. 
 And se ealdormon brohte &t;one palman to &t;am apostolum and him s&ae;de ealle &t;a &t;ing &t;e &t;&ae;r gedon w&ae;ron. 
 And &d;a apostolas brohton marian lichoman to &t;&ae;re stowe &t;e him domine bebead. 
 Hi hire alegdon in &t;a byrgenne and mid stane &t;a byrgene behlidon and &t;&ae;r &ae;t gesetton. 
 And &t;a &t;y &t;riddan d&ae;ge on underne com ure h&ae;lend mid micele engla werode and cw&ae;&d; to &t;am apostolum  sib si mid eow. 
 &T;a geb&ae;don hi him to drihtne and cw&ae;don  wuldor &t;e h&ae;lend &t;u ana wyrcest micel wuldor. 
 Cw&ae;&d; him h&ae;lend to  hw&ae;t la  &t;a ic lichomlice mid eow w&ae;s ic eow gehet  &t;e me fylgende weron mid &t;y &t;e he sitte on &t;am dome ofer &d;am setle mines m&ae;gen&t;rimmes ge sitta&d; ofer twelf heahsetlum demende twelf israela m&ae;g&d;a. 
 And &t;a sona of israhela m&ae;g&d;e ic geceas for &d;on &t;e hio f&ae;mne &t;urhwunude &ae;fter &t;am beor&d;re and f&ae;mne hio w&ae;s &ae;r &d;am beor&d;re and nu &t;one gedafenan ende hire lifes hio gefilde. 
 Hw&ae;t willa&d; ge  hw&ae;t ic hire do? 
 Petrus and &d;a apostolas cw&ae;don  drihten nu is ge&t;uht &t;inum &t;iowum &t;&ae;tte swa swa &d;u dea&t;e oferswi&d;dum ricsast in wuldre swa awece &t;u lichoman &t;inre modor and mid &t;e bli&t;ne in hiofen gel&ae;d. 
 &T;a cw&ae;&d; drihten to &t;am apostolum  sy &t;&ae;t &ae;fter eowrum worde. 
 And &t;a het drihten gabriel &t;one heahengel &t;&ae;t he wylede &t;one stan from &t;&ae;re byrgene dura. 
 And gabriel se heahengel brohte saule &t;&ae;re halgan marian beforan drihtene and cw&ae;&d;  aris wuldres aldor and gecorenesse f&ae;t and heofonlic tempel. 
 And mid &t;y aras sio halige f&ae;mne of &t;&ae;re byrgene and hio hi onhylde to h&ae;lende and hine wuldrode and cw&ae;&d;  &ae;lmihtig drihten &t;e eal &t;es middangeard fullice gehiran m&ae;g  sy hw&ae;&d;re &t;in nama gebletsod and up ahafen in worulda worold. 
 Hw&ae;t la  ure drihten hi up ahof and hi cyste  bebead hi &t;a michaele &t;am heahengle and hio &t;a w&ae;s sona up ahafen beforan drihten in &t;&ae;t wolcen mid &t;am englum. 
 &T;a cw&ae;&d; he h&ae;lend to &t;am apostolum  gonga&d; to me. 
 And mid &t;y &d;e hi to him eodon &t;a cyste he hi sona ealle and him to cw&ae;&d;  mine sibbe ic eow selle and to forl&ae;te and ic beo mid eow eallum dagum o&t; &t;isse worulde ende. 
 And &t;a he &t;is gecweden h&ae;fde mid &t;am singendum englum and mid his meder he w&ae;s onfangen on neorxnawonge and &t;a apostolas w&ae;ron &t;urh drihtnes m&ae;gen up in &t;&ae;t wolcn ahafen. 
 And &t;anon hi w&ae;ron anra gehwylc hiora eft aseted in &t;a stowe &d;&ae;r he &ae;r l&ae;rde and hi w&ae;ron secgende drihtenes word and ondettende godes &t;a micelan mihte se liofa&d; and ricsa&d; in ealra worulda woruld  a butan ende  amen. 
