 In die iudicii. 
 Leofan men  utan don  swa us &d;earf is  beon swi&d;e gemyndige ure agenre &t;earfe and ge&t;encan gelome  hu l&ae;ne &t;is lif is  and hu egeslic se dom is  &t;e ealle menn to scylan on &t;am micclan domd&ae;ge  &t;onne god deme&d; manna gehwylcum be &ae;rran gewyrhtan. 
 &D;&ae;s d&ae;ges weorc by&d; egesfull eallum gesceaftum  swa se apostol cw&ae;&d;: in quo omnis creatura congemescit. 
 In &t;am d&ae;ge heofene and eor&d;e cwacia&d; and heofia&d; and ealle &t;a &d;ing  &t;e on him syndon. 
 And in &t;am d&ae;ge &t;a hleo&d;riendan ligettas forglendria&d; &t;one blodgem&e;ngedan middaneard and &t;&ae;t mancyn  &t;e nu is in idelum gylpe and on synnlustum and in &t;am wohgestreonum goldes and seolfres beswicen  and &t;&ae;s him naht ne ondr&ae;da&d;  ac him orsorh l&ae;ta&d;. 
 And in &t;am d&ae;ge &t;&ae;t earme mancynn and &t;&ae;t synfulle ofer him sylfum heofia&d; and wepa&d; and wania&d; and hi &t;onne swy&d;e forhtia&d;  for&t;am &d;e hy &ae;r noldon heora synna gebetan. 
 And on &t;am d&ae;ge on &t;am fyrenan wylme s&ae; forhwyrfe&d; and eor&d;e mid hyre dunum and heofonas mid heora tunglum  and eal forsyngod mancynn &t;onne forswelge&d; seo fyrenlust heora &ae;rran gewyrhta  and unrihtwise deman and gerefan and ealle &t;a wohgeornan woruldrican mid heora golde and seolfre and godwebbum and eallum ungestreonum &t;onne forweor&d;a&d;. 
 And in &t;am d&ae;ge singa&d; &t;a byman of &t;am feower sceatum middaneardes  and &t;onne ealle men arisa&d; of dea&d;e; and  swa hw&ae;t manncynnes swa eor&d;e &ae;r forswealh o&d;&d;e fyr b&ae;rnde and s&ae; besencte and wilde deor fr&ae;ton and fugelas tob&ae;ron  ealle on &t;am d&ae;ge arisad of dea&d;e. 
 In &t;am d&ae;ge ure drihten cym&d; in his &t;am micclan m&ae;gen&t;rymme mid &t;am ix endebyrdnyssum heofonwara &t;&ae;t by&d; m&ae;rlice and wundorlic m&ae;gen&t;rym  and &t;onne bi&d; he &t;am synfullum swi&d;e wra&d; &ae;teowed  and &t;am so&d;f&ae;stum he by&d; bli&d;e gesewen. 
 And &t;onne &t;a Judeas magon swutele geseon &t;one  &t;e hi &ae;r ahengon and acwealdon. 
 And se so&d;f&ae;sta dema &t;onne deme&d; anra gehwylcum &ae;fter his agenum gewyrhtum  swa swa we leornia&d; on halgum gewritum: reddet deus unicuique secundum opera sua; &t;&ae;t is on Englisc: he forgylt &t;onne anra gehwylcum &ae;fter his agenum gewyrhtum. 
 And in &t;am d&ae;ge ures drihtnes ansyn by&d;  swa we &ae;r s&ae;don  re&d;e and egesfull &t;am synfullum gesewen  and he by&d; bli&d;e and milde &t;am so&d;f&ae;stum &ae;teowed  &t;&ae;t is  &t;am  &d;e him to &d;&ae;re swi&d;ran healfe &t;onne beo&d; gel&ae;dde. 
 &T;a fyrenfullan witodlice him beo&d; &t;onne on d&ae;g on &t;&ae;re wynstran healfe gehwyrfede  and he &t;onne hr&ae;dlice heom to cwy&d;: fara&d; ge awyrgedan on &t;&ae;t ece fyr  &t;e w&ae;s deofle geearwod and eallum his geferum. 
 La hw&ae;t  &t;onne &t;am synfullum &t;ince&d;  &t;&ae;t nan wiht ne sy &t;&ae;s hates ne &t;&ae;s cealdes ne &t;&ae;s heardes ne &t;&ae;s hnesces ne &t;&ae;s wra&d;es ne &t;&ae;s wynsumes ne &t;&ae;s ea&d;es ne &t;&ae;s earfo&d;es ne &t;&ae;s leofes ne &t;&ae;s la&d;es  &t;&ae;t hig &t;onne mihte fram ures drihtnes lufan asceadan  gif hi &t;onne &t;&ae;s wealdan mihton. 
 And &t;a unges&ae;ligan yrmingas nella&d; nu &t;&ae;t ge&t;encan ne his willan be sumon d&ae;le wyrcan  hu hig ea&d;e magon. 
 Eala hw&ae;t  &t;&ae;t is ofer eal gemet to smeagenne and to sorgianne and on mycelre care to cwe&d;anne  &t;&ae;t &d;a earman synfullan sceolon &t;onne sare asw&ae;man fram ansyne ures drihtnes and ealra haligra and fram wlite and fram wuldre heofena rices and &t;anon gewitan in &t;a ecan tintregu helle wites. 
 La hw&ae;t  manna mod syndon earmlice a&t;ystrode and adysgode and gedwealde  &t;&ae;t hi &ae;fre sceolon l&ae;tan &t;&ae;t &t;one dea&d;berende deofol mid ungem&ae;tre costnunge hig to &t;an gedwellan  &t;&ae;t hy swa mycele synna fremman  swa hy nu do&d;  and nella&d; &t;&ae;s willan gewyrcan  &t;e hyg of eor&d;an lame geworhte and mid his gaste geliff&ae;ste and him ece lif begeat. 
 La  hw&ae;t &t;ence we  &t;&ae;t we us ne ondr&ae;da&d; &t;one toweardan d&ae;g &t;&ae;s micclan domes? 
 Se is yrm&d;a d&ae;g and ealra earfo&d;a d&ae;g. 
 In &t;am d&ae;ge us by&d; &ae;teowed seo geopenung heofenarices and engla &t;rym and helwihta hryre and eor&d;an forwyrd  treowleasra gewinn and tungla gefeall  &d;unorrada hlynn and se &t;eostra &t;rosm  &d;&ae;ra lyfta leoma and &t;&ae;ra ligetta bl&ae;st. 
 Seo graniende gesceaft and &t;&ae;ra gasta gefeoht  seo grimme gesyh&d; and seo godcunde miht  se hata scur and helwara hream  &t;&ae;ra beorha geberst and &t;&ae;ra bymena sang. 
 Se brada bryne ofer ealle woruld and se bitera d&ae;g  se micla cwealm and &t;&ae;ra manna man  seo sare sorh and &t;&ae;ra sawla gedal  se sara si&d; and se sorhfulla d&ae;g  &t;&ae;t brade bealo and se byrnenda grund  &t;&ae;t bitere wite and se blodiga stream  feonda fyrhto and se fyrena ren  h&ae;&d;enra granung and reafera wanung. 
 Heofonwara fulm&ae;gen and heora hlafordes &t;rym  &t;&ae;t ongrislice gemot and seo egesfulle fyrd  se re&d;a wealdend and se rihta dom  ure fyrena edwit and &t;&ae;ra feonda gestal  &t;a blacan andwlitan and &t;&ae;t bifiende wered  se forhta cearm and &t;&ae;ra folca wop  &t;&ae;ra feonda grimnes and se hluda heof  &t;&ae;t sarige mancynn and se synniga heap. 
 Seo graniende neowelnys and seo forglendrede hell  &t;&ae;ra wyrma ongrype and &t;&ae;ra sorhwita m&ae;st  se ni&d;fulla here and se teonfulla d&ae;g. 
 On &t;am d&ae;ge us by&d; eall &t;yllic egsa &ae;teowed  and &t;a synfullan &t;onne woldon geswican georne  gif hig mihton; and him &t;onne w&ae;re leofre  &t;onne eall middaneard to &ae;hte geseald  &t;&ae;t hy n&ae;fre acennede ne w&ae;ron fram f&ae;der and meder. 
 La hw&ae;t  we nu unges&ae;lige syndon  &t;&ae;t we us bet ne warnia&d;  and &t;&ae;t we ne ondr&ae;da&d; us &t;e swy&d;or  &t;e we d&ae;ghwamlice geseo&d; beforan urum eagum ure &t;a nehstan feallan and sweltan. 
 And &t;onne sona &t;am lichaman bi&d; la&d;lic legerbed gegyrwed  and in &t;&ae;re cealdan foldan gebrosna&d;  and &t;&ae;t lic &t;&ae;r to fulnesse weor&d;e&d; and &t;am w&ae;lslitendum wyrmum weor&d;e&d; to &ae;te. 
 &T;onne bi&d; sorhlic sar and earmlic gedal lices and sawle. 
 And  gif &t;onne seo sawl huru slidan sceal in &t;a ecan wita mid &t;am werian and awyrgedan gaste and &t;ar &t;onne mid deoflum drohtno&d; habban in mor&d;re and on mane  in susle and on sare  in wean and on wyrmslitum betweonan deadum and deoflum  in bryne and on biternesse  in bealewe and on bradum ligge  in yrm&t;um and on earfe&d;um. 
 On swyltcwale and in sarum sorgum  in fyrenum bryne and on fulnesse  in to&d;a gristbitum and in tintregum  in angmodnysse earmra sawla  on cyle and on wanunge  in hungre and in &t;urste  on h&ae;te and in earfo&d;nesse  in neowlum attre and in ecere forwyrde  in arleasnysse and in mislicum wita cynne  on mu&d;e and on f&ae;&d;me &t;&ae;s dea&d;berendan dracan  &t;e is deofol genemned. 
 Eala leofan menn  utan warnian us swi&d;e and georne beorhgan wi&d; &t;one egsan  and utan geornlice yfeles geswican and &t;urh godes fultum to gode gedon &t;one d&ae;l  &t;e we don magon. 
 Uton man and mor&d;or &ae;ghwar forbugan and ealle fracodd&ae;da swi&d;e ascunian. 
 And utan don  swa ic l&ae;re  uton god lufian inwerdre heortan  eallum mode and eallum m&ae;gne and godes lage healdan; and uton gecnawan  hu l&ae;ne and hu ly&d;re &t;is lif is on to getruwianne  and hu oft hit wur&d; ra&d;ost forloren and forl&ae;ten  &t;onne hit w&ae;re leofost gehealden. 
 &D;eos woruld is sorhful and fram d&ae;ge to d&ae;ge a swa leng swa wyrse  for&t;am &d;e heo is on ofstum  and hit neal&ae;c&d; &t;am ende  and &t;i heo w&ae;re wur&d;e  &t;&ae;t hig &ae;nig man ne lufode ealles to swi&d;e ac lufian we georne &t;&ae;ne hehstan cyning and &t;&ae;t upplice rice  and ondr&ae;don we us symle &t;&ae;ne toweardan dom  &t;e we ealle to sceolon. 
 On &t;am dome ure drihten sylf eowa&d; us sona his blodigan sidan and his &t;yrlan handa and &t;a sylfan rode  &t;e he on ahangen w&ae;s  and wyle &t;onne &ae;t us witan  hu we him &t;&ae;t geleanedon. 
 Wel &t;am &t;onne  &t;e gode &ae;r gecwemdon  swa swa hi sceoldon; hi &t;onne sy&d;&d;an eac ece edlean &t;urh godes gyfe &t;anonfor&d; habba&d; betweoh englum and heahenglum aa to worulde on heofena rice  &d;ar n&ae;fre leofe ne tod&ae;la&d; ne la&d;e ne gemeta&d;  ac &t;ar halige heapas symle wunia&d; on wlite and on wuldre and on wynsumnesse &ae;fre. 
 &T;ar by&d; m&ae;r&d; and myrh&d; and ece blis mid gode sylfum and mid his halgum in ealra worulda woruld a butan ende  amen. 
