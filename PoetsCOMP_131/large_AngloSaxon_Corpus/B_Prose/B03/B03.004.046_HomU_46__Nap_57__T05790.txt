 Sermo ad populum dominicis diebus. 
 Leofan men  us bisceopum and eallum m&ae;ssepreostum is swi&d;e deope beboden  &t;&ae;t we &ae;fre sculon mynegian and tyhtan eow  l&ae;wede menn  georne to eowre sawla &t;earfe  and hu ge agan her on life rihtlice to libbanne; and  gif we swa ne do&d;  &t;onne beo we swy&d;e scyldige wi&d; god &ae;lmihtigne. 
 Nu wylle we eow secgan be &t;&ae;s haligan sunnand&ae;ges halignysse  hu se &ae;lmihtiga god hine gehalgode  and hu he wyle  &t;&ae;t he freols beo fram eallum unrihtd&ae;dum and &t;eowetlicum weorcum  for ic wat  &t;&ae;t hit is eow uncu&d;re  &t;onne ge &t;earfe ahton. 
 Hit w&ae;s  &t;&ae;t  si&d;&d;an Crist &t;&ae;s &ae;lmihtigan godes sunu w&ae;s astigen up to heofena rice  sy&d;&d;an he h&ae;fde her gewunad onmang mannum &t;reo and xxx wintra and healf gear  &t;&ae;t men forgymdon godes laga swy&d;or  &t;onne heora &t;earfa w&ae;ron  and &t;&ae;s halgan sunnand&ae;ges freols wyrs heoldon  &t;onne hit gode licwyr&d;e w&ae;re. 
 &D;a asende se &ae;lmihtiga god an &ae;rendgewrit ufan of heofenan be anum halgan engle to anum bisceope  se hatte Petrus  se w&ae;s biscop on Antiochia &t;&ae;re burh  &t;&ae;r &t;&ae;r Sanctus Petrus se apostol &ae;rest ges&ae;t his biscopsetl. 
 On &t;am gewrite stod eall be &t;&ae;s d&ae;ges halignesse; and &t;&ae;t gewrit ne awrat nan eor&d;lic man  ac godes agen &ae;ngel  swa swa seo halige &t;rynnys hit sylf gedihte. 
 And eac se &ae;ngel bebead &t;am biscope  &t;&ae;t he hit sceolde cy&d;an eallum cristenum mannum  &t;&ae;t men geswican heora unrihtes  &t;e hi on &t;am halgan d&ae;ge drugan and gyt to swi&d;e dreoga&d;. 
 Nu is &t;is &t;&ae;t angin &t;&ae;s engles spr&ae;ce  &t;a &t;a he &t;&ae;t gewrit &t;am bisceope on hand sealde. 
 He cw&ae;&d;: ic  godes engel  middaneardes h&ae;lendes boda  beode and hate  &t;&ae;t &ae;g&d;er ge cyningas ge eorlas and gerefan  &t;e m&ae;st unriht dreoga&d;  and eac ealle men &ae;g&d;er ge gehadode ge l&ae;wede  &t;&ae;t hi lufian rihtwisnysse on wordum and on worcum and on eallum &t;ingum  and &t;&ae;t hi hyran drihtne h&ae;lende Criste georne on eallum ege  for&t;an &t;&ae;t is ealles wisdomes angin  &t;&ae;t man habbe ege to gode. 
 And ic beode  &t;&ae;t men healdan &t;one drihtenlican d&ae;g fram eallum &t;eowetlicum weorcum  &t;&ae;t is  fram s&ae;ternesd&ae;ges none o&d; monand&ae;ges lihtinge  for&t;an &t;e se d&ae;g w&ae;s se forma d&ae;g  &t;e se so&d;a scyppend  &t;&ae;t is god &ae;lmihtig  gesceop  &t;a &t;a he ealle &t;ing gesceop  and eac si&d;&d;an fela wundra on &t;am d&ae;ge geworhte &ae;g&d;er ge &ae;r &t;an &t;e he menniscnysse underfenge  ge eac sy&d;&d;an. 
 &D;&ae;t is &t;onne  &t;&ae;t he gesceop heofenan and eor&d;an and englas and heahenglas and ealle heofenlice miht and endebyrdnysse on &t;am d&ae;ge; and eac on &t;am d&ae;ge he gesceop manna sawla. 
 And  &t;a &t;a Moyses se heretoga l&ae;dde godes folc of Egipta lande  &t;a on &t;am d&ae;ge he hit l&ae;dde ofer &t;a readan s&ae;  swa &t;&ae;t he sloh mid anre gyrde on &t;a s&ae;  and heo toeode on twa  and &t;&ae;t folc for betwux &t;am twam w&ae;terum on &t;am grunde ealle drygsceode  o&d; hi coman to &t;am lande up. 
 And on &t;am d&ae;ge com &ae;rest se heofenlica mete ufan of heofnan &t;am ylcan folce to bilyfan  and god hi mid &t;am afedde xl wintra on &t;am westene  &t;e hi to foron; and se mete hatte manna. 
 And on &t;am d&ae;ge w&ae;s Crist &t;&ae;s lifigendan godes sunu geboren of Sancta Marian inno&d;e so&d; man  ealswa he is so&d; god  middaneard to alisanne of deofles anwealde  &t;e his &ae;r geweald ahte for Adames gylte. 
 And sy&d;&d;an he acenned w&ae;s  he awende on &t;am d&ae;ge w&ae;ter to wine. 
 And on &t;am d&ae;ge he w&ae;s gefullod. 
 And on &t;am d&ae;ge he gereordade &ae;t anum m&ae;le fif &t;usend manna of fif berenum hlafum and twam fixum  sy&d;&d;an he h&ae;fde &t;one bilyfan mid heofoncundlicre bletsunge &t;am ylcan d&ae;ge gebletsod; and  &t;a &t;a hi ealle fulle w&ae;ron  &t;a b&ae;r man &t;&ae;r up of &t;an  &t;e hi l&ae;fdon  twelf leapas fulle. 
 And on &t;am d&ae;ge aras Crist of dea&d;e  sy&d;&d;an he &t;rowade on rode for mancynnes h&ae;le. 
 And on &t;am d&ae;ge w&ae;s &t;&ae;ra iudeiscra manna geleafleasnys gewiten fram mannum  and riht geleafa asprang onmang godes gela&d;unge  sy&d;&d;an Crist &ae;teowode hine sylfne Sancte Petre &ae;fter his &ae;riste of dea&d;e. 
 And on &t;am d&ae;ge sende god &t;one halgan gast ofer &t;a apostolas ealle &t;&ae;r  &t;&ae;r hi w&ae;ron on anum huse inne belocene  and t&ae;hte heom  &t;&ae;t hi cu&d;an ealle &t;a spr&ae;ca  &t;e syndon swa wide  swa middaneard is. 
 And on &t;am d&ae;ge wyr&d; middaneard eall geendad. 
 And on &t;am d&ae;ge cym&d; god to demanne eallum mancynne &ae;lcum be his agenum gewyrhtum  and fara&d; &t;onne &t;a godan and &t;a rihtwisan into ecere myrh&d;e mid gode and his englum  and &t;a arleasan fara&d; to helle mid deofle and &t;&ae;r beo&d; gecwylmede on cwicsusle and eardia&d; &t;&ae;r a butan ende mid him. 
 Nu for&t;am bebead drihten god eow  &t;&ae;t ge healdan &t;one sunnand&ae;g fram &ae;lcum geswinclicum worce and swy&d;ost fram &t;am  &t;e ic eow nu secgan wylle. 
 &D;&ae;t is  &t;&ae;t man ah to forganne ealle fulnyssa  &t;e gode la&d;e syndon  &t;&ae;t is forliger and druncennys  mannsliht and leasung  reaflac and stalu  unrihth&ae;med and geflit  &ae;fest and &ae;lc &t;&ae;ra mand&ae;da  &t;e mannum forboden is  and &ae;lc gemot &ae;nig mann to fremmanne. 
 Ac man ah cyrican and haligdom to secanne and &t;&ae;r hine georne inne to gebiddanne and mid eadmodnysse hlystan  locahw&ae;t &t;a lareowas heom &t;&ae;r to godes lage t&ae;can  and &t;a godan weorc  &t;e god us beboden h&ae;f&d; to adreoganne on &t;am drihtenlican d&ae;ge. 
 Ic eow wylle eac eallswa cy&d;an  &t;&ae;t man ah seoce men to geneosianne and deade bebyrian  earmingas  &t;am &t;e onhaga&d;  fedan and scrydan. 
 And  locahwa &t;&ae;re mihte age  he mot geh&ae;ftne man alysan  wreccan and &ae;l&t;eodige underfon  and &ae;lc be his mihte welwyllendlice heom god don  wudewum and steopcildum and utancumenum froferlice fylstan to rihte. 
 And  locahwylc cristen man sy ungesibsum  man ah on &t;am d&ae;ge hine to gesibsumianne. 
 &T;is syndon &t;a weorc  &t;e gode syndon anfenge on &ae;lcere tide  and swy&d;ost hig syndon to healdanne on sunnandagum  for&t;an se sunnand&ae;g is se forma d&ae;g ealra dagena  and he bi&d; se endenyhsta &ae;t &t;yssere worulde ende. 
 And  gif ge &t;is nella&d; healdan  cw&ae;&d; god  ic wylle swingan eow mid &t;am smeartestum swipum  &t;&ae;t is  &t;&ae;t ic witnige eow mid &t;am wyrstan wite  swa &t;&ae;t ic sende ofer eow min yrre on feower wisan  &t;&ae;t is  hunger and sweordes ecge  cwyld and h&ae;ftnunge. 
 &T;&ae;t is  &t;a &t;e ahte syndon  hi sculon fleonde on gefeohte beon ofslagene  and &t;a ealdan sculan earmlice licgan heapm&ae;lum &ae;t ham hungre acwolene  and man sceal &t;a geogu&d;e geomorlice l&ae;dan geh&ae;ft heanlice mid heardum bendum and swa bysmorlice bringan of heora e&d;le and bet&ae;can eow teonlice sy&d;&d;an on h&ae;&d;enra hand heries lafe. 
 And sy&d;&d;an &ae;fter &t;&ae;re earmlycan eowre geendunge  ic besence eowre sawla on susle on helle  swa swa ic hwilon dyde &t;a twa burh Sodomam and Gomorram  &t;e mid heofonlicum fyre her wurdan forb&ae;rnde  and ealle &t;a  &t;e him on eardodon  &ae;fre byrna&d; on helle grunde on hatan fyre  for&t;an hi &t;one mildan god manfullice gremedon. 
 And ealswa hit gelamp on Moyses dagum  mines gecorenan  &t;&ae;t w&ae;ron twegen men  &t;a w&ae;ron genemnode Dathan and Abiron; hi ic besencte mid sawle and mid lichaman on hellegrund for heora oferhigde and  for&t;an hig spr&ae;con bysmorlice be me and be minum sacerdum. 
 And ic sende ofer eow &t;a &t;eode eow to hergianne and eower land to awestenne  &t;e ge heora spr&ae;ca ne cunnan  for&t;an &t;e ge ne healda&d; sunnand&ae;ges freols  and for&t;an &t;e ge me forseo&d; and mine beboda noldon healdan. 
 Ac wite ge gewislice and gemune ge wel georne  &t;&ae;t is &ae;fre fram frym&d;e bebead &t;one drihtenlican d&ae;g to healdenne. 
 Swa hwa swa &ae;nige cypinge on &t;am d&ae;ge beg&ae;&d; o&d;&d;e o&d;re &t;ing  &t;&ae;t man cla&d;as waxe  o&d;&d;e &ae;nig cr&ae;ftig man him on his cr&ae;fte tylige  o&d;&d;e man efesige o&d;erne man o&d;&d;e bread bace o&d;&d;e &ae;nig ungelyfed &t;ing bega on &t;am d&ae;ge  he scel beon utlaga wi&d; me and ealle &t;a  &t;e him to &t;am unrihte fylsta&d; and him &t;&ae;t ge&t;afia&d;. 
 For&t;an &t;a men  &t;e swylc &t;ing bega&d;  ne begyta&d; hi na mine bletsunge ne mine myltse  ac heom becym&d; f&ae;rlice min grama ofer for &t;&ae;s d&ae;ges forsewennysse. 
 And ic asende ofer eow mancwealm and orfcwealm  swa &t;&ae;t &t;a lybbendan nyton  be hwan hig lifian  and &t;a deadan man nat  hu man delfe  for &t;&ae;re untrumnysse  &t;e heom an becym&d; eal for minra beboda forsewennysse. 
 For hwan nele &t;eos wy&d;erwearde &t;eod and &t;as unrihtwisan men ge&t;encan &t;a yrm&d;a  &t;e towearde syndon &ae;t &t;yssere worulde ende  and hu ic ge&t;afode  &t;&ae;t twegen cyningas foran of Rome mid here to Hierusalem &t;&ae;re burh  &t;e me w&ae;s burga leofst  &ae;r &t;an &t;e hig mine beboda tobr&ae;con  &t;e &t;&ae;re burge &t;a geweald ahton. 
 &D;&ae;t w&ae;s  &t;&ae;t Titus and Uespasianus tobr&ae;con &t;a burh and ofslogon &t;&ae;r hund &t;usend manna  and xi si&d;an hund &t;usenda hi l&ae;ddon &t;anon ealle gebende. 
 &T;is w&ae;s gedon on &t;am halgan easterd&ae;ge  for&t;an hig forsawon &ae;r to healdenne &t;one halgan d&ae;g mid rihte  swa swa ic sylf &ae;r and sy&d;&d;an mine boceras heom beboden h&ae;fdon. 
 And  gif ge gyt nella&d; healdan &t;one halgan sunnand&ae;g  &ae;g&d;er ge freoh ge &t;eow  fram s&ae;ternesd&ae;ges none o&d; monand&ae;ges lihtinge  ic amansumige eow &ae;tforan minum f&ae;der  &t;e on heofenan is  swa &t;&ae;t ge ne sculon habban n&ae;nne gemanan mid me ne mid minum englum &ae;fre to worolde. 
 And  gif ge nella&d; teo&d;ian &ae;lc &t;&ae;ra &t;inga  &t;e eow god l&ae;n&d;  on swa hwylcum &t;ingum  swa ge hit begyta&d; mid rihte  and to godes cyrcan hit getrywelice bringan  ic ben&ae;me eow &t;&ae;ra ix d&ae;la  and ge sculon &t;&ae;s teo&t;an d&ae;les mid teonan brucan. 
 &T;&ae;t is  &t;&ae;t ic asende ofer eower land &ae;lcne untiman  &t;&ae;t bi&d; egeslice great hagol  se forde&d; eowre w&ae;stmas  and unasecgendlice &t;unras and byrnende ligr&ae;scas  &t;a forglendria&d; eowre w&ae;stmas &ae;g&d;er ge on wuda ge on felda. 
 And drugo&d;a eow cym&d;  &t;onne ge renas behofedan  and ren  &t;onne eowre w&ae;stmas wederes be&t;orftan. 
 And gyt  &t;&ae;t is egeslicost eow eall to ge&t;afianne: &t;&ae;t is  &t;&ae;t ungecyndelic fyr cym&d; f&ae;runga on eowre burga and on tunas and forb&ae;rn&d; &t;one betstan d&ae;l  &t;e ge big sceoldon libban. 
 Nu we habba&d; eow ges&ae;d be &t;&ae;s halgan sunnand&ae;ges freolse  swa swa ge habba&d; gehyred. 
 Nu  swa hwa swa h&ae;f&d; &ae;nigne hyge to gode  he wile hlistan &t;yssera worda  ac ic adr&ae;de  &t;&ae;t ge willan heora l&ae;s gyman  &t;onne ge &t;earfa ahton  for&t;an &t;e ge gremia&d; god &ae;lmihtigne grimlice oft mid yfelum worcum. 
 And  ge rican men  ge&t;enca&d;  &t;&ae;t &t;eos woruld is neah &t;am ende  geswica&d; eowra un&t;eawa and ne awende ge ne &t;one d&ae;g to nihte ne &t;a niht to d&ae;ge  for&t;an wa eow  &t;&ae;t ge &ae;fre gewurdon men  buton ge geswicon  ge &t;e awenda&d; riht to woge and &ae;lc woh for ly&d;ran medsceatte gel&ae;ta&d; to rihte. 
 Ge sytta&d; ealle niht and drinca&d; o&d; leohtne d&ae;g and swa awenda&d; d&ae;g to nihte and niht to d&ae;ge  swa ic &ae;r cw&ae;&d;  eall for druncennysse and oferfylle  and swa ge eowerne beorscipe bruca&d; on unriht. 
 Ac wite ge mid gewissan  &t;&ae;t eow wur&d;a&d; &t;a mycclan bollan bytere forgoldene &ae;t eowrum ended&ae;ge  butan ge geswican. 
 Nyte ge ful georne  &t;&ae;t &ae;lc man scel hyran his hlaforde and don  &t;&ae;t he hine h&ae;t  and be &t;an man wat  &t;&ae;t he bi&d; his hlaford? 
 And swa man mot o&d;rum twegra hyran  gode &ae;lmihtigum and his beboda healdan  o&d;&d;e &t;an earman deofle anr&ae;dlice fylian; for&t;an nis na ma hlafordinga on worulde  &t;onne twegen  god &ae;lmihtig and deofol. 
 For&t;an  se &t;e godes beboda hylt  he is godes man  and he mid gode scel habban ece blisse on heofena rice &ae;fter &t;ison life. 
 And  se &t;e deofles worc beg&ae;&d;  he is deofles man  and he scel mid deofle wunian on helle &ae;fter &t;ison life a to worulde. 
 &T;&ae;t syndon godes wi&d;ersacan: mor&d;wyrhtan  hlafordswican and manswaran  manslagan and m&ae;gslagan  cyrchatan and sacerdbanan  hadbrecan and &ae;wbrecan  &t;eofas  ryperas and reaferas  unrihth&ae;meras  &t;a fulan  &t;e forl&ae;ta&d; heora cwenan and nima&d; o&d;re and &t;a &t;e habba&d; ma  &t;onne heora riht&ae;&d;elcwene  wyccan and w&ae;lcyrian and unlybwyrhtan  unrihtdeman  &t;e dema&d; &ae;fre be &t;am sceatte and swa wenda&d; wrang to rihte and riht to wrange  and &t;a  &t;e lufia&d; &t;a mycclan druncennysse &ae;fre and o&d;ra unrihta fela  &t;e nu syndon lange to areccanne. 
 And butan tweon  &t;&ae;s worc &t;e man beg&ae;&d;  &t;am hlaforde man hyr&d;; and  se &t;e swylc beg&ae;&d;  swylc ic nu rehte  he forsih&d; &t;one so&d;an god. 
 For&t;am ic bidde eow and halsige &t;urh &t;one lifiendan god  &t;&ae;t ge geswicon eowres unrihtes  &ae;r &t;an se earmlica dea&d; eow endemes ealle forgripe and eowre sawla on helle besence. 
 And  se &d;e nele nu ne ne rec&d; godes lare  ac hi forsih&d; and nele hi gehyran  ac l&ae;t him ea&d;elice ymbe &t;&ae;t and &ae;lce d&ae;ge cunna&d;  hu he m&ae;st mage gesyngian ongean godes wyllan  and nele his synna andettan  ac &t;enc&d; se unwara on his ge&t;ance  eallswa deofol hine l&ae;r&d;  &t;e &ae;lc yfel of cym&d;. 
 &T;&ae;t is  &ae;rest he hine l&ae;r&d;  &t;&ae;t he his synna ne andette  for&t;am &t;e he iung is; eft he cw&ae;&d; to &t;am men: o&d;re syngodon hefelicor  &t;onne &t;u  and &t;eahhw&ae;&d;ere hig leofedon lange hwile. 
 He cwy&d; &t;ryddan si&d;e: do swa yfele  swa &t;u do  godes mildheortnys is swi&d;e mycel  and he wyle &t;e for&t;i &t;ine synna forgifan. 
 And &t;urh &t;as unw&ae;rnysse he gebring&d; hine on helle. 
 &D;reo &t;ing syndon  &t;e gebringa&d; &t;one unges&ae;ligan on helle grunde: &t;&ae;t is  uncl&ae;ne ge&t;anc and idele word and yfele d&ae;da. 
 And o&d;re &t;reo &t;ing syndon  &t;e gebringa&d; &t;one ges&ae;ligan to heofenan rice: &t;&ae;t is  halig ge&t;anc and god sp&ae;c and fullfremed worc. 
 And &t;reo &t;ing syndon  &t;e ne beo&d; forgifene ne on &t;issere worulde ne on &t;am toweardan life: an is  &t;&ae;t man god to tale habbe; o&d;er  &t;&ae;t man &ae;restes ne gelyfe; &t;rydde  &t;&ae;t man ortruwige godes mildheortnysse. 
 Uton nu for&t;yg habban trumne geleafan to gode and hine biddan  &t;&ae;t he us geunne &ae;fter urum for&d;si&d;e  &t;&ae;t we moton becuman to his mildheortnysse  swa swa he eallum &t;am behaten h&ae;f&d;  &t;e hine lufia&d; and his beboda healda&d;; &t;&ae;t is &t;&ae;t uplice rice  &t;e he sylf wuna&d; on mid eallum his halgum a butan ende. 
 And eac we sceolon biddan &t;a halgan f&ae;mnan Sancta Marian ures drihtnes moder  &t;&ae;t heo us ge&t;ingie to hyre leofan bearne  hyre scippende  and to urum scippende &t;&ae;t is god &ae;lmihtig  for&t;am &d;e heo m&ae;g abiddan &ae;t him eall  &t;&ae;t heo wyle. 
