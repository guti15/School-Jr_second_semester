 Men &t;a leofestan  ic eow bidde &amp; ea&d;modlice l&ae;re &t;&ae;t ge wepen &amp; forhtien on &t;ysse medmiclan tide for eowrum synnum  for &t;an ne bio&d; eowre tearas &amp; eowre hreowsunga for noht getealde on &t;&ae;re toweardan worulde. 
 Her gehyr&d; dryhten &t;a &t;e hine bidda&d;  &amp; him syl&d; hira synna forgifnesse. 
 Her he is swi&d;e forebyrdig for us  ac he bi&d; eft us swi&d;e re&d;e &amp; egesful &amp; ongryslic &t;am synfullum gemeted on &d;am domd&ae;ge &t;&ae;r eal manna cyn to gela&t;od is. 
 Her he is swi&d;e mildheort  ac &t;&ae;r bi&d; se eca dom unawended. 
 Nis n&ae;nig medsceat to &t;&ae;s deorwyr&t;e on ansyne &t;&ae;t &t;&ae;r &t;one dom onwendan m&ae;ge  butan he her hw&ae;thwuga to gode gedo. 
 Her is sio l&ae;nelice wynsumnes  &amp; eft ascorta&t;. 
 Nis &ae;nig man &t;&ae;t to &t;&ae;s mycel age &t;&ae;t he ne scyle his unwillan al&ae;tan his &ae;hta &amp; on unmyrh&d;e his lif geendian. 
 Mid gl&ae;dnesse &amp; mid willan we bio&d; on ure modor hrife  &amp; hw&ae;&d;re &t;urh sar hie us acenna&t;. 
 Sume we beo&d; acende her to lifienne on w&ae;dle  sume medomlicor  sume &t;onne gyt ufor to &d;am m&ae;stan welan  &amp; &t;eahhw&ae;&d;re he sceal &t;urh sar sweltan  &amp; on unmyrh&d;e his lif geendian. 
 Men &t;a leofestan  earnien we us on &t;ysse worulde &t;&ae;s ecan gefean  se n&ae;fre ateora&d; n&ae;nigum &t;ara &t;e his earnian wile. 
 Her is se lytla blis on &t;is middangearde. 
 &T;eah hwa lifie her &t;usend geara &amp; &t;usend &t;usend geara on &t;ysse worulde  ne &t;inc&d; him &t;eos woruld eft naht  butan swylce hwa his eage bepriwe. 
 &T;onne be &t;&ae;re o&d;re worulde bi&d; &t;am eadigan &t;&ae;r &ae;ghw&ae;t myrges &amp; &t;am scyldigan &t;&ae;r &ae;ghw&ae;t unrotlices. 
 Her ne m&ae;g nan yfel ece beon  for &t;an &t;eos woruld nis ece. 
 Her is lytelu unrotnes  ac &t;&ae;r is singalo nearones. 
 Her syndon lytle wynlustas  ac &t;&ae;r syndon &t;a ecan tintrego &t;on forworhton. 
 Her bi&d; ungl&ae;dlic hleahter  ac &t;&ae;r is se ungeendoda heaf &t;am &t;e her mid unrihte gytsia&t;. 
 &T;&ae;r beo&d; ure hr&ae;gla fr&ae;twednesse &amp; ures lichoman glengo on &t;one ungeendodan cyle gehwyrfed &t;am &t;e her &t;am nacodan menn wrigelses forwyrne&d; &amp; &t;one hr&ae;gles w&ae;dlan on Godes naman gecnawan nele. 
 &T;&ae;r bi&d; ures modes onmedla  &t;e we her mid up ahafene beo&d;  on ecum fyre geny&d;erod. 
 &T;a &t;e her bio&d; mid uncystum gefylled &t;&ae;ra &ae;lmesena Godes beboda  &t;a beo&d; &t;&ae;r cwylmed in ecum fyre. 
 &D;a &t;e her swi&d;ost mid wo wr&ae;nsia&t;  &t;a bio&d; &t;&ae;r on m&ae;stre nearonesse for&t;ylmed. 
 &T;a &t;e her hiora lichaman mid m&ae;stum unrihtum bylda&d; &amp; &t;&ae;t on o&d;rum mannum mid wo gestrudia&t; &amp; &t;&ae;s on geornessum beo&d; hu hie m&ae;st reaflaca gereafien  &t;a bio&d; &t;&ae;r swi&d;ost geh&ae;fte on &t;ara &t;ystra dimnesse. 
 &T;a &t;e her rumgallice ofer Godes riht ricsia&t;  &t;a bio&d; &t;&ae;r on m&ae;stum racentegum. 
 &T;a &d;e her swi&d;ost galpetta&d; &amp; on unrihthadum on oferfyllo bio&d; forgriwene  &t;a bio&d; &t;&ae;r on m&ae;stum hungre for&t;rycced. 
 &T;a &t;e her syndon geornfulluste &t;&ae;t hie her oferdruncene wyr&d;en  him n&ae;fre &t;&ae;r &t;urst aceled bi&d; &t;&ae;re helle &t;rosmes. 
 &T;a &t;e her bio&d; wlancoste &amp; nella&t; hira dryhten on &t;am ongitan  ac a &t;enca&d; &t;&ae;t &t;&ae;t hie sien w&ae;dlan &t;a bio&d; &t;&ae;r on m&ae;stre w&ae;dle  &amp; hie n&ae;fre hungur ne &t;urst &amp; cyle al&ae;ta&d;. 
 &T;a &t;e her bio&d; &t;a m&ae;stan dryicgan &amp; scinlacan &amp; gealdorcr&ae;ftigan &amp; lyblacan  ne cuma&t; &t;a n&ae;fre of &t;&ae;ra wyrma sea&d;e &amp; of &t;&ae;s dracan ceolan &t;e is Satan nemned. 
 &T;&ae;r &ae;t his ceolan is &t;&ae;t fyr gebet  &t;&ae;t eall helle m&ae;gen on his wylme for &t;&ae;s fyres h&ae;to forweor&d;e&d;. 
 &T;&ae;r sculon bion &t;a &t;e ic &ae;r nemde  &amp; &t;a ni&d;igan &amp; &t;a &ae;fstigan &amp; &t;a y&d;bylgean &amp; &t;a hatheortan &amp; &t;a gramhydigan &amp; &t;a struderas &amp; &t;a &t;eofas &amp; &t;a manswaran &amp; &t;a leogeras &amp; &t;a gytseras. 
 Ungemet is &t;&ae;s fyres h&ae;to  &amp; nahte &t;on l&ae;sse bi&d; &t;&ae;s cyles &t;onne hie &t;&ae;re celnesse gyrna&t;. 
 On anes eagan byrhtme bi&d; eall hellwarena m&ae;gen &t;urh his anes fn&ae;st geworden to ise. 
 &AE;g&d;res &t;&ae;r bi&d; ungemet  ge cyles ge h&ae;to. 
 Ne mot &t;&ae;r bion naw&d;er gemetegod for &t;&ae;re l&ae;&d;&d;o &t;e God h&ae;f&d; to &t;am dioflum &t;e his bebodu forheoldon &amp; his &ae; abr&ae;con. 
 Ongyta&t; nu  men &t;a leofestan  hwylce nearonesse &t;a forworhtan habba&d;. 
 Bion we symle sorgfulle for ure sawle h&ae;lo. 
 Wepen we on &t;isse medmyclan tide  &t;&ae;t we ne &t;urfon eft wepan &t;one ungeendodan wop. 
 Geea&d;medden we us er to Gode  &t;&ae;t we ne sien eft geny&d;rode on helle wite. 
 Eala ge  men &t;a leofestan  hwa is &ae;fre swa heardre heortan &t;&ae;t he ne m&ae;ge wepan &t;a toweardan witu &amp; him &t;a ondr&ae;dan? 
 Hw&ae;t  us is la selre on &t;ysse worulde &t;&ae;t we symle ure synna hreowe don &amp; hie mid &ae;lmessan lysen  &t;&ae;t we eft ne &t;urfon &t;a ecan witu &t;rowian. 
 Nis nanes mannes onmedla to &t;&ae;s mycel on &t;ysse worulde &t;&ae;t he ne scyle dea&d;es byrigean. 
 &amp; mid ure sawle anre we sculon riht agyldan on &t;am myclan dome. 
 Wa is hyre &t;onne earmre  gif hio ana stent  ealra godra d&ae;da wana  on domesd&ae;ge beforan Gode. 
 &T;&ae;r &t;onne ne m&ae;g se f&ae;der helpan &t;am suna  ne se sunu &t;am f&ae;der  ne nan m&ae;g o&d;rum. 
 Ac anra gehwylcum men sceal beon demed &ae;fter his agenum gewyrhtum. 
 Men &t;a leofestan  utan ge&t;encan hu God &t;ysne middangeard h&ae;f&d; gesta&t;elod us on to eardianne: he ys ufor &t;onne hellware &amp; nio&d;or &t;onne heofon  &amp; &t;es middangeard is swa betweoh &t;am twam on &t;am midle. 
 Ge&t;encen we eac hu we synt on &d;ysne middangeard gesette: we syndon ny&d;or &t;one Godes englas &amp; gewissran &t;onne nytenu. 
 Lytel is betwyh mannum &amp; nytenum butan andgite. 
 &T;y us sealde dryhten &t;&ae;t andgyt &t;e he wolde &t;&ae;t we ongeaton his willan &amp; ure sawle h&ae;lo. 
 Swa he sylfa cw&ae;&d;: Se &d;e bi&d; ea&d;mod on minum naman  he bi&d; ahafen in ece wuldor. 
 Se &d;e bi&d; arf&ae;st &t;am earman &amp; &t;am w&ae;dlan on minum naman  a he bi&d; in ecnesse gearod &amp; gewlenced. 
 Se &d;e bi&d; mildheort  a he onfeh&d; miltse mid me. 
 Utan arian &t;am earmum  wedewum &amp; steopcildum; &t;onne bio&d; we sona onfenge mid Gode. 
 &T;a man&t;w&ae;ran habba&d; a mid Gode ece reste  &amp; &d;a so&d;f&ae;stan onfo&d; ecum wuldre  &amp; &t;a ge&d;yldigan &amp; &t;a getrywan onfo&d; ecum bl&ae;de. 
 &amp; &t;a &t;e her bio&d; on m&ae;stre forwyrnednesse hira lichoman fyrenlustes  &t;a bio&d; mid eallre wynsumnesse gegearwod  swa &t;&ae;t hie ne magon ongytan nan &t;ing butan &t;a myrh&d;e &t;&ae;s dryhtnes wuldres. 
 He us gelif&ae;ste h&ae;f&d; on &t;yssum middangearde  &amp; we him under&t;ydde bion sculon  gif we hit earnian willa&d;. 
 Nu we sindon  men &t;a leofestan  on &t;ysne middangeard swa gesette swa we magon us geearnian her  &t;a hwile &t;e we on &t;ysse worulde bio&d;  swa ecces lifes swa eces dea&t;es. 
 Ne &t;earf nanne man tweogian: &ae;fter his dea&t;e o&d;rum &t;issa he onfeh&d;  swa life swa unlife  swa&d;er his gewyrhto bio&d; &amp; his earnung. 
 Eala  men &t;a leofestan  hu us is to ondr&ae;danne &t;&ae;t we st&ae;lan sculon on domesd&ae;ge beforan ealles middangeardes deman &amp; beforan eallum menniscum cynne  &amp; eall helle m&ae;gen &t;is gestal gehyra&d;. 
 &amp; eal engla werod &amp; heahengla beo&d; &t;y mete beforan Gode &t;&ae;t hie sculon &t;am so&d;f&ae;stum sauulum onfon &amp; him &t;iniende bion. 
 &amp; eall helwarena m&ae;gen cym&t; to &t;am dome &t;&ae;t hie &t;&ae;t gestal gehyren  &amp; hu he &t;am forwyrhtum deman wille. 
 &T;&ae;t beo&d; &t;onne  &t;a &t;e her swinca&t; swi&d;ost for Godes naman  &t;a l&ae;da&d; &t;a englas on ece reste. 
 &T;a &t;e her heofa&d; &amp; unrotsia&d; for hiora synnum  &t;a onfo&d; &t;&ae;r mycelre blisse &amp; mycelre myrh&d;e mid Gode. 
 &D;a &t;e her wepa&d; for hiora gyltum  &t;a bio&d; &t;&ae;r on mycelre wlenceo mid &t;am alwaldan Gode. 
 &D;a &d;e her rumheortlice hyra &ae;lmessan for hyra scyldum on Godes naman d&ae;la&d;  &t;am syl&d; God hyra synna forgifnesse  &amp; hie bio&d; on micelre wynsumnesse wiste feded. 
 &T;a &t;e her swi&d;ust f&ae;sta&d; for hiora sawla mettrumnesse on ures dryhtnes naman &amp; hine bidda&d; hira synna forgifnesse  &t;a bio&d; gel&ae;dde on &t;one ecan geferscipe. 
 &T;a &t;e her lufia&d; hira gebedu &amp; w&ae;can  &t;y gemete &t;y he God herige &amp; his synna geondette  ne &d;yrst &t;a n&ae;fre ne ne hingre&d; ne him cile ne dere&d;. 
 Ne m&ae;g he &t;yssa nan ongytan for &t;&ae;re myrh&d;e &t;e him his dryhten forgif&d;  for &t;y he his naman weor&d;ode  &amp; hine mid getrywre &amp; mildre &amp; earmfulre &amp; ea&d;modre heortan in ge&t;ancum lufode. 
 Men &t;a leofestan  &t;onne cwy&d; dryhten be &t;isse sawle to his englum: Onfo&d; &t;&ae;re eadigan sawle  for &t;an hio w&ae;s me symle lufiende. 
 Ealle mine beboda hire w&ae;ron ie&d;e to donne. 
 N&ae;s hio n&ae;fre weorca ag&ae;led. 
 &T;yssum weorcum &t;onne onfo&d; &t;a englas &t;&ae;re sawle  &amp; hire to cwe&d;a&d;: Eadigu eart &t;u  sawl  for &d;an &t;u name on &t;e gode eardunge in &t;inum huse -- &amp; ic geseah gearwian &t;in hus on &d;am halgan heofona rices wuldre -- &amp; we &d;e l&ae;da&d; to &d;am &t;e &d;u &ae;r lufodest. 
 Cwi&d; &t;onne sio sawl to &t;am englum bli&d;heortre stefne: Ic gesio hw&ae;r min lichama stent on midre &t;isse menigo. 
 L&ae;ta&t; hine to me. 
 Ne sie he n&ae;fre wyrma mete  ne to grimmum geolstre mote wyr&d;an. 
 He swanc for me  &amp; ic gefeah on him. 
 He unrotsode on &t;&ae;re scortan worulde  &t;&ae;t he wolde &t;&ae;t ic blissode unawendedlice. 
 Ic gladude on minre myrh&d;e  &t;&ae;r he geomrode &amp; sorgode hu ic on ecnesse lybban sceolde. 
 He swencte hine mid f&ae;stenne  &amp; ic gamenode in oferfyllo. 
 Ic plegode on him  &amp; he weop for me. 
 Uncra synna he sworette &amp; uncra scylda  &amp; ic gl&ae;dlice in wynsumnesse w&ae;s ferende. 
 Besyh&d; &t;onne sio sawl swi&d;e bli&d;um eagum to hire lichoman  &amp; cwy&d; to him: Gefeoh  in dryhten God gefeoh. 
 Ic gefeo in &t;e. 
 &AE;ghw&ae;t godes &t;e w&ae;s y&d;e to donne on Godes naman  &t;&ae;t &d;u woldest &t;&ae;t ic w&ae;re in wuldre &ae;fter uncrum gedale. 
 Dryhten  ne tod&ae;l &d;u me &amp; minne lichoman. 
 He h&ae;fde hiht in &t;e. 
 He w&ae;s strang &amp; sta&d;olf&ae;st &amp; f&ae;str&ae;d on &t;inum bebodum. 
 On godum worcum he w&ae;s arod. 
 N&ae;s he &ae;fstig ne ea&d;bilge ne hatheort  ne oferfyllo ne lufude he. 
 N&ae;s he gytsere ne strudere ne ofermod ne ni&d;ig ne leasfyrh&d;  ne deofulcr&ae;ftas ne lufode he. 
 Dryhten h&ae;lend  ic bidde &d;e ea&d;modre stefne &amp; mildre &t;&ae;t &d;u ne l&ae;te minne lichoman onforl&ae;dan &t;a he swi&d;ost swanc for me on &t;inum naman. 
 Ne l&ae;t hine  dryhten  swa gedrehtne. 
 &AE;r he w&ae;s swi&d;e gebisgod mid manigfealdum geswincum  &t;&ae;t he wolde &t;&ae;t wyt n&ae;fdon &t;a ecan geswinc. 
 Dryhten h&ae;lend  he oft w&ae;s d&ae;lende &ae;lmessan on &t;inum naman  &t;&ae;t he wolde &t;&ae;t me ne hingrede on ecnesse. 
 He sealde &t;am &t;yrstendan drican  &t;&ae;t he wolde &t;&ae;t me ne &t;yrste on &t;ysse worulde. 
 He wreah &t;a nacodan &t;earfan  &t;&ae;t he wolde &t;&ae;t me ne cole on &t;ysse worulde. 
 He sealde &t;am geswenctum mannum reste &amp; are  &t;&ae;t he wolde &t;&ae;t ic ne swunce on &t;ysse langan worulde. 
 He w&ae;s li&d;wyrde on &t;&ae;re tide  &t;e he wolde &t;&ae;t ic n&ae;fre in ecnesse n&ae;re mid wordum getyrged. 
 Men &t;a leofestan  utan ge&d;encan hu gl&ae;dlice &amp; hu wynsumlice &amp; hu f&ae;gre &amp; hu mildlice heo spryc&d;  sio sawl  to hire lichaman  &t;onne hio &ae;rest &t;as word spryc&d; &t;e ic &ae;r nemde. 
 &T;onne bryt se lichoma on manigfealdum bleon; &ae;rest he bi&d; on medmicles mannes hiwe  &t;onne &ae;t nehstan on &t;am f&ae;gerestan manes hiwe; swa &ae;t nehstan &t;&ae;t he &t;ara wyrta f&ae;gernesse  lilian &amp; rosan  &amp; &t;onne swa for&d; &t;&ae;t he h&ae;f&d; gelic hiw golde &amp; seolfre &amp; swa &t;am deorwyr&d;estan gymcynne &amp; eorcnanstanum; &amp; &ae;t nehstan &t;&ae;t he glitena&d; swa steorra  &amp; lyht swa mone  &amp; beorhta&t; swa sunna &t;onne hio biorhtust bi&d; scinende. 
 &T;onne &ae;t nyhstan cwy&d; &t;&ae;s mildan deman stefn: On &t;yses lichoman hiwe man m&ae;g gesion &t;&ae;t hit is gelic &t;e sio sawl him onst&ae;l&d;. 
 Cwi&d; eft &t;&ae;s ealdan stefn: Gang in &t;in hus  &d;&ae;r &d;u &ae;r w&ae;re. 
 Nu gyt &ae;r inc geearnodan ece reste; h&ae;bben hie eac nu awendedlice. 
 &T;onne swi&d;e hr&ae;dlice sio sawl &amp; se lichoma weor&d;a&d; on anum  &amp; beo&d; on &t;&ae;ra f&ae;gerestena engla heape  &amp; bio&d; sona wordsprecende. 
 &amp; &t;a hwile &t;e hie on twam bio&d;  ne m&ae;g se lichoma an word geclypian  ne to gode ne to la&d;e  ac gelice &t;am he stent swa he w&ae;re eor&d;an lames o&d;&d;e heardes stancynnes. 
 Ac hie bio&d; clypiende sona swa hie on anum bio&d;  &amp; cwe&d;a&d;: Dryhten  &t;u w&ae;re &ae;r eallum woruldum &amp; &d;u ricsast a ofer ealle worulda  &amp; &d;u bist a in ecnesse. 
 Dryhten  n&ae;s n&ae;fre &t;in fruma  ne nu n&ae;fre &t;in ende geweor&d;e&d;  ne &t;in miht ateora&t; n&ae;nigum &t;ara &d;e &t;in bebodu healdan willa&d;. 
 &D;u eart lifes wyrhta  &amp; &t;u eart lofsang eallra haligra; &t;u eart hiht heofendra  &amp; &t;u eart eallre worulde h&ae;lend  &amp; &t;u eart geswencendra manna rest  &amp; &t;u eart blindra manna leoht &amp; dumra gesprec &amp; deafra gehyrnes &amp; hreofra cl&ae;nsung &amp; healtra gang. 
 &amp; eallre biternesse &t;u eart se sweta sw&ae;c  &amp; ealle geunrette magon on &t;e geblissian  &amp; &d;u eart ealra worca wyrhta &amp; ealra w&ae;stma fruma &amp; eallra &t;ystra onlihting  &amp; ealle winsumnesse finda&d; &t;a &d;e &t;e lufia&d;  &amp; ealre gedrefednessa &d;u eart se &ae;&d;ela wylla. 
 Men &t;a leofestan  ongyta&d; &t;as word &t;e dryhten cwy&d; to &t;&ae;re halgan sawle  &t;onne hire weorc beo&d; ealle &t;us asmeade. 
 &amp; swa he wile asmeagean &ae;lces mannes  ge gode d&ae;da ge yfele d&ae;da  ge worda gesprecenra ge worca gedonra  ge ge&d;ohtra ge&t;anca ge earena gehyrnesse. 
 Ealle we sculon agyldan &t;am ecan deman on &t;am myclan dome. 
 &T;onne cwy&d; se h&ae;lend to &d;am so&d;f&ae;stum sawlum: Uenite  benediciti patris mei  percipite regnum. 
 He cwy&d;  se h&ae;lend: Cuma&d; ge gebletsode &amp; onfo&d; minum rice mid minum f&ae;der in &t;one heofon &t;&ae;re halgan &t;rynesse  &t;&ae;t eow w&ae;s gegearwod fram middangeardes frym&d;e eallum &t;am &t;e mine &ae; lufodon. 
 &amp; &t;onne standa&d; forhte &amp; af&ae;rede &t;a &t;e &ae;r wirigdon &amp; unriht worhton  &amp; swi&d;e betwyh him heofa&d; &amp; wepa&d;  hwylcne dom him dryhten deman wille be &d;am dome &t;e he &d;am halgum demed h&ae;f&d;  &amp; cwacigende on anbide standa&d;  hwanne &ae;r hie &t;&ae;s re&d;an cyninges word gehyren. 
 &amp; se h&ae;lend wyr&d; on swi&d;e ongryslicum hiwe ofer &t;am forworhtan  &ae;fter &t;am &t;e he h&ae;f&d; so&d;f&ae;stum gedemed  &amp; cwy&d; to him swi&d;e egeslicre stefne: Hw&ae;s bida&d; ge  &d;&ae;t ge ne do&d; eowru weorc? 
 &T;onne asw&ae;ma&d; hie &t;&ae;r sona godra d&ae;da &amp; weorca  for &d;an hie &ae;r nan god weorc wyrcean noldon. 
 &T;onne clypa&d; sum sawl to hire lichoman swi&d;e unrotre stefne &amp; unbealdre &amp; heofendre &amp; cwy&d;: Ic w&ae;s gast fram Gode on &t;e sended  &amp; &d;u w&ae;re eor&d;an lames. 
 Wa &t;e a in ecnesse. 
 For hwan swenctest &d;u me  &amp; wlenctest &t;e in &t;e sceortan tide &amp; forgeate me  &amp; &t;as langan woruld ne gemundest? 
 Wa me &t;&ae;t ic &t;in &ae;fre owiht cu&d;e  swa unsofte swa ic on &t;e eardude. 
 La  &d;u eor&d;an lamb &amp; dust &amp; wyrma gifel  &amp; &t;u wambscyldiga f&ae;tels &amp; gealstor &amp; fulnes &amp; hr&ae;w  hwig forgeate &d;u me &amp; &t;a toweardan tide? 
 Ne be&t;ohtest &t;u no hu ic on ecnesse lifian sceolde. 
 Ac &ae;ghwylce d&ae;ge &t;u murcnodest  &amp; &t;&ae;t w&ae;ron &t;ine m&ae;stan sorga  hu &t;u &t;ine ceolan mid swetmettum afyllan meahtest. 
 &amp; me &d;u symle forgete mid eallra godra worca gehwylcum. 
 &AE;ghwylce d&ae;ge &t;u geworhtest &t;ine byr&d;enne scylda &amp; n&ae;fre nane ne gebetest. 
 N&ae;s ic n&ae;fre in &t;e aret  ac a me &t;uhte &t;&ae;t wyt w&ae;ron to lange &ae;tg&ae;dere. 
 &T;onne ic geseah &t;in ehtan mid sperum &amp; mid swyrde o&d;&d;e mid stenge  &t;onne fagnode ic &t;&ae;s  &t;y me lyste &t;&ae;t ic w&ae;re ute of &d;e. 
 Ic geseah on &t;e &t;&ae;t &d;u earnodest me ecre unrotnesse. 
 Eall &t;in yfel &t;e &d;u aworhtest  a hie &t;e wel licodon. 
 &amp; &t;&ae;t w&ae;s &t;in gamen  hu &d;u m&ae;st unrihtes geworhtest  &amp; hit is nu min h&ae;ft. 
 &amp; swi&d;e geomre stefne clypa&d; sio sawl: La  &d;u dea&d;  hwi let &t;u minne lichoman swa lange lybban on &t;am unrihte? 
 On anum d&ae;ge he oft geworhte unrim scylda  &amp; n&ae;nige gebetan ne wolde  &amp; in oferfyllo he w&ae;s begriwen on unrihttidum. 
 &T;one &t;earfan &amp; &t;one w&ae;dlan he symle forhogode; nane are ne dyde he him  &t;&ae;t ic h&ae;fde are in ecnesse. 
 Nolde he mid &t;am l&ae;nan drynce gebycgan &t;one &t;&ae;s ecan wines. 
 Ac he fylde his wambe mid searumettum &amp; mid oferfyllo swa ungemetlice &t;&ae;t ic unea&d;e meahte r&ae;ste findan. 
 N&ae;s me n&ae;fre gyt in him ie&d;e to wunianne  nihtes fyrst ne d&ae;ges fyrst. 
 Ne ie&d;lice n&ae;s ic ane nihtes fyrst ne d&ae;ges on him  &t;&ae;r ic wiste hu ic ut fulge. 
 Ealle are he h&ae;fde  &amp; nolde he me nanes rymetes on &t;am geearnian &ae;t &d;am ecan deman. 
 La  &d;u dea&d;  swa manige &amp; swa mislice swa ge sindon  hwi ne com eower nan to minum lichoman? 
 Swa lange swa he lifde  &d;u me h&ae;fdest forneah forgitenne. 
 Swa me &t;uhte &t;&ae;t he moste a lybban &amp; n&ae;fre dea&d;es byrgean. 
 Nystes &d;u na hu swi&d;e he me swencte? 
 On anum d&ae;ge he geworhte oft &t;usend scylda  &amp; to n&ae;nigre hreowe gehweorfan nolde. 
 Forneah he moste lifian o&d; domesd&ae;g. 
 Ne let &d;u hine no &d;y swa lange lybban  &t;y he aht feala to gode gedyde. 
 N&ae;s he &ae;lmesgeorn ne bli&d;heort &t;am earman  ne arf&ae;st &t;am el&t;eodigum; n&ae;s he gl&ae;dmod &t;&ae;t he Gode aht syllan wolde of his gestreonum; n&ae;s he rihtwis ne rummod his rihtra gestreona God an to oncnawanne  ne n&ae;nig geswenced man ne onfeng reste &ae;t him  ne he nanum hingriendum men mid his beodlafum ne gehealp  ne wurdon &t;a nacodon bewrogen mid his ealdum hr&ae;gle. 
 Oft eodon fram his huse wydwan &amp; steopcild  &t;&ae;r hie n&ae;fdon are ne frofre &ae;t him  &amp; he symlede &ae;t his beodgereordum  &t;&ae;t ic w&ae;s oft swi&d;e neah of&d;ylmed &amp; asmorod. 
 Eala  &d;u dea&d;  hwi noldest &d;u niman &t;ara wyrma mete  &amp; forl&ae;tan me fram &t;am fulan geolstre &amp; &t;am treowleasan fl&ae;sce? 
 He wende &t;&ae;t his fl&ae;sc moste a lifian  &amp; he wende &t;&ae;t his ceole w&ae;re his h&ae;lend Crist  &amp; &t;&ae;s wende &t;&ae;t his wamb w&ae;re his drihten God  &amp; mid eallum &t;ingum he him olyhte  swa he wende &t;&ae;t hit w&ae;re his dryhten. 
 &amp; nu h&ae;f&d; he for &t;&ae;re olecunga ecne dea&d; for his myclan gytsunga unc b&ae;m geearnod. 
 &T;a he fedde his lichoman orenlicost mid smeamettum  &t;a geearnode he me &t;&ae;s ecan hungres. 
 &T;a he swi&d;ost his lichoman drencte unrihttidum  &t;a earnode he me &t;&ae;s ecan &t;urstes. 
 &T;a he his lichoman in idelnesse glengde mid hr&ae;gle  &t;a earnode he me &t;&ae;re ecan n&ae;cede. 
 &T;a he oftost tesoword spr&ae;c in his onmedlan g&ae;lpettunga  &t;a earnode he me &t;&ae;re m&ae;stan gestyn&t;o &amp; &t;ara m&ae;stan benda. 
 &T;a he swi&d;ust ofermodgode  &t;a geearnode he me &t;&ae;re ecan ni&d;runga. 
 &T;a he swi&d;ust o&d;re men mid tesowordum t&ae;lde in his renceo  &t;a earnode he me &t;&ae;s ecan teonan. 
 &T;a &t;a &d;u swi&d;ust strudadest &amp; o&d;re men mid wo reafodest  &d;a greowon unc &t;a ecan witu. 
 &T;a &d;u in idelnesse ahofe manige hleahtras &amp; leahtrodest mid &t;y &t;a rihtwisan  &t;a geearnodest &d;u me &t;&ae;re ecan gnornunge. 
 Eala  &d;u wyrma gecow &amp; wulfes geslit &amp; fugles geter  &amp; &t;u &t;e w&ae;re Godes andsaca swa lange swa ic on &d;e wunode  hw&ae;r is &t;in miht &amp; &t;ine strengo &amp; &t;in anmedla &amp; &t;in mycle mod &amp; &t;ine renceo &amp; &t;in onwald &amp; &t;ine oferhigdo &amp; &t;in blis  butan eall &t;is &t;e wear&d; to nahte si&d;&d;an ic of &d;e ute wear&d;? 
 Nahte nan freond &t;in si&d;&d;an nane lufe to &t;e  ne f&ae;der ne moder ne bro&d;or ne swystor ne nan m&ae;g ne lufode &t;e  si&d;&t;an dea&d; unc tod&ae;led h&ae;fde. 
 Ne lufode &t;e &t;&ae;t &d;u &ae;r swi&d;ost lufodest: &d;in wif &amp; &t;ine bearn &t;e feodon &amp; la&d;etton. 
 La  &d;u gramhidige fl&ae;sc  hwi ne ongeat &d;u me  &t;a ic w&ae;s on &t;e? 
 Ic w&ae;s &t;in eacnung &amp; &t;in cenning  &amp; &t;a ic w&ae;s gast fram Gode to &t;e cumen. 
 Ic w&ae;s &t;in wlite &amp; &t;in wunsumnes; ic w&ae;s &t;in spr&ae;c &amp; &t;in sw&ae;cc &amp; &t;in fn&ae;st &amp; &t;in hawung &amp; &t;in gehyrnes &amp; &t;in gl&ae;dnes &amp; &t;in onmedla; ic w&ae;s &t;in ge&t;anc &amp; &t;in f&ae;gernesse &amp; &t;in lufu &amp; &t;in gest&ae;&d;&t;ignes &amp; &t;in getreownesse  gif &d;u &ae;nige treowa h&ae;fdest; &amp; ic w&ae;s &t;in fe&d;e &amp; &t;in gang &amp; &t;in sta&d;ol &amp; &t;in gemynd; &amp; ic w&ae;s &t;in gamen &amp; &t;in gladung &amp; &t;in hleahtor &amp; &t;in myrh&d;. 
 Eall &t;&ae;t &d;u w&ae;re  ic w&ae;s &t;is eall on &t;e. 
 &amp; si&d;&t;an ic ana w&ae;s of &d;e  eall &t;is &t;e losode  &amp; naht &d;u w&ae;re butan me. 
 &amp; na &t;u me mid n&ae;ngum gode ge&t;ohtest  ne &t;inne drihten &t;e me &t;e sealde. 
 La&d;lice eardunge h&ae;fde ic on &t;e. 
 &AE;ghw&ae;t &t;&ae;s &d;&ae;s &d;u dydest godes mid &t;inum fl&ae;sce  &ae;ghw&ae;t me w&ae;s &t;&ae;s earfo&d;lices. 
 Eall &t;&ae;t &t;u lufodest  eall &t;&ae;t ic feode. 
 N&ae;ron wyt n&ae;fre ane tid on anum willan  for &t;an &t;u hyrwdest Godes beboda &amp; his haligra lare. 
 Men &t;a leofestan  &t;onne stent &d;&ae;t deade fl&ae;sc aswornod  &amp; ne m&ae;g nan andwyrde syllan &t;am his gaste  &amp; sw&ae;t swi&d;e la&d;licum swate  &amp; him fealla&d; of unf&ae;gere dropan  &amp; bryt on manig hiw. 
 Hwilum he bi&d; swi&d;e la&d;licum men gelic  &t;onne wanna&d; he &amp; doxa&t;; o&d;re hwile he bi&d; bl&ae;c &amp; &ae;hiwe; hwilum he bi&d; collsweart. 
 &amp; gelice sio sawl hiwa&d; on yfel bleoh swa same swa se lichoma  &amp; bi&d; gyt wyrsan hiwes. 
 &amp; standa&t; butu swi&d;e forhte &amp; bifigende onbida&d; domes. 
 &T;onne clypa&d; &t;&ae;t deoful to &t;am deman  &amp; cwi&d; to him: &T;is w&ae;s min agen. 
 Fram hiora geogo&d;e o&d; hira yldo hie hyrdon me. 
 &amp; &ae;lce d&ae;ge ic hie l&ae;rde hiora unriht  &amp; hie me symle lustlice hyrdon. 
 &amp; &t;onne &t;in larew com to him &amp; him wolde hira sawle h&ae;lo t&ae;cean  &t;onne w&ae;s ic symle &ae;r &ae;t him &amp; eft leng  &amp; stihte him hiora unriht. 
 La  hwi ne mot ic habban &t;&ae;t ic me sylf beget mid minum lyrewrencum? 
 Oft ic gedyde &t;&ae;t he worhte &t;usend scylda wi&d; &t;e &amp; nane ne gebette. 
 &T;onne cwy&d; &t;&ae;s cyninges stefn: Gang &t;u  sawl  in &t;&ae;t forlorene hus. 
 &D;a gyt &ae;tsomne syngodon  gyt eac &ae;tsomne swelten. 
 &T;onne eft cwy&d; se dema to &t;am synfullum sawlum: Discedite a me  maledicti  in ignem &ae;ternum. 
 He cwi&d;: Gewita&t; ge  awyrgede  on &t;&ae;t ece fyr  &t;&ae;t gegearwode min f&ae;der diofle &amp; his englum. 
 &T;onne h&ae;f&d; &t;&ae;t dioful geworht bogan &amp; str&ae;la. 
 Se boga bi&d; geworht of ofermettum  &amp; &t;a str&ae;la bio&d; swa manigra cynna swa swa mannes synna bio&d;. 
 Sumu str&ae;l by&d; geworht of ni&d;e &amp; of &ae;fste  sumu of gebelge &amp; of hatheortnesse  sumu of stale &amp; of wr&ae;nnesse  sumu of druncennesse &amp; of dyrnum geligre  sumu of &ae;wbryce &amp; of gedweollcr&ae;ftum  sumu of lyblace &amp; of gytsunge  sumu of gifernesse &amp; of yrre  sumu of reaflace &amp; of scincr&ae;ftum  sumu of drycr&ae;fte &amp; of mor&d;orcwale  sumu of &t;eofunga &amp; of feounga. 
 Swa manige str&ae;la syndon swa nis &ae;niges mannes gemet &t;&ae;t hit asecgan m&ae;ge. 
 &amp; &ae;lce d&ae;ge &t;&ae;s diofles willa bi&d;  &t;&ae;t &t;issa str&ae;la nan ne sie geunf&ae;stnod  gif he findan m&ae;g hw&ae;r he hie af&ae;stnian m&ae;ge. 
 &amp; on helle &t;a dioflu scotia&t; mid &t;issum str&ae;lum  &amp; eac swa some he h&ae;f&d; &ae;lce d&ae;ge his bogan to us gebend  &amp; wile us scotian mid &t;am str&ae;lum &t;e ic &ae;r nemde. 
 &T;onne is mycel &t;earf  men &t;a leofestan  &t;&ae;t we h&ae;bben &t;a scyldas &t;&ae;rongean &t;e dryhten us h&ae;f&d; gesett mid to scyldanne. 
 &AE;rest is an scyld wisdom &amp; w&ae;rscipe &amp; f&ae;str&ae;dnes on godum weorcum  &amp; mildheortnesse &amp; ea&d;modnesse scyld  &amp; ryhtes geleafan scyld &amp; godra worca scild  &amp; &t;&ae;s halgan gastes sweord &t;&ae;t syndon Godes word  &t;e men singa&t;  &amp; &ae;lmessan &amp; f&ae;stenes scyld  &amp; man&t;w&ae;rnesse &amp; bilwitnesse scyld  &amp; sta&d;ulf&ae;stnesse scyld on godum weorcum. 
 &amp; &t;one scyld nimen us to wige wi&d; &t;am awyrgedan deofle &t;e lufu hatte. 
 Ne m&ae;g &t;onne nan synscea&d;a &t;a &t;urhsceotan  for &t;am &t;e Godes englas bio&d; mid &t;am scyldum gew&ae;pnod to feohtanne wi&d; &t;am awirgdum gastum. 
 Men &t;a leofestan  gif we habba&d; &t;a scyldas &t;e ic nu nemde -- &amp; hira is ma &t;onne &ae;nig man atellan m&ae;ge -- &t;e us dryhten h&ae;f&d; geset mid to scyldanne  gif we symle habba&t; &t;one ge&t;anc  &t;&ae;t we &t;as w&ae;pn us to niman willa&t; &amp; us mid scyldan wi&d; &t;am scotiendum dioflum  ge&t;encen we eac hu we bio&d; &ae;lce d&ae;ge utan begangenne. 
 &AE;lce d&ae;ge h&ae;bba&d; we twegen hyrdas: o&d;er cym&d; ufan of heofonum  &t;e us sceall gode bysene onstellan &amp; us gode &t;eawas t&ae;can  &amp; h&ae;f&d; him on handa &t;a scyldas &t;e ic &ae;r nemde  &amp; &t;&ae;t sweord  &amp; wyle us forstandan &ae;t &t;am awyrgdan diofle  &t;e of &t;&ae;re stylenan helle cym&d; mid his scearpum str&ae;lum us mid to scotianne. 
 Is us &t;onne mycel &t;earf  men &t;a leofestan  &t;&ae;t we gegangen &t;&ae;s h&ae;lendes scylde near &amp; &t;&ae;s diofles str&ae;le fyr. 
 &amp; lufien we urne dryhten God  swa us oft beboden is. 
 &T;onne gif&d; he us ece lif in his wuldres f&ae;gernesse  &t;&ae;r he leofa&d; &amp; ricsa&d; in ealra worulda woruld a butan ende  amen. 
