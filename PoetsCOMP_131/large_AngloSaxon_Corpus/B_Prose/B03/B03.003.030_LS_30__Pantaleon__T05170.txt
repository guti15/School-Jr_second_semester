 V ki avgvst. Passio Sancti pantaleonis. Incipit passio sancti pantaleonis qui passus est in ciuitate nicomedia sub maximiano imperatore. 
 Gehera&d; nu  men &t;a leofestan  hw&ae;t her seg&d; on &t;ysum bocum be &t;am halgan pantaleone &t;am cnihte. 
 Seg&d; her &t;&ae;t he w&ae;re &t;rowigende in nicomedia &t;&ae;re ceastre under maximiano &t;am casere se &d;e w&ae;s cristenra manna ehtend  &amp; manige cristene he &d;reade for&t;an hi gelyfdon on urne drihten h&ae;lend crist. 
 And &t;a w&ae;ron for his ehtnesse manige cristene inne dunum behydde &amp; inne eor&d;scr&ae;fum  &amp; manige heora lif &t;&ae;r geendodan. 
 And sume hi w&ae;ron inne ceastrum &amp; &t;&ae;r w&ae;ron on yfele behydde. 
 And &t;a w&ae;s &t;&ae;r an ealdorman on &t;&ae;re ceastre &amp; &t;&ae;s nama w&ae;s exterius. 
 And he h&ae;fde &ae;nne sunu &t;&ae;s nama w&ae;s pantaleon  &amp; se w&ae;s swy&d;e f&ae;gere on bocstafum gecyd. 
 And &t;a sealde he hine sume men  &amp; &t;&ae;s nama w&ae;s eufrosinus. 
 He bebead him &t;&ae;t he hine onfenge inne. 
 And het hine &t;&ae;t he him get&ae;hte &ae;lcne l&ae;cecr&ae;ft. 
 Mid miccle gefean &amp; he gefeol to &t;&ae;s m&ae;ssepreostes fotan &amp; he cw&ae;&d;  Ic &t;e bidde  &t;u godes &t;eowe  &t;&ae;t &t;u me selle &t;a undeadlican fullwihte. 
 Nu ic gelefe of &t;eossum andweardan d&ae;ge &t;&ae;t n&ae;nig o&d;er god nis so&d; butan se &t;e &t;urh hine deade arisa&d;. 
 And he &t;a ongan him secgan eal hu he &t;&ae;ne cniht geh&ae;lde &t;urh cristes naman &amp; hu seo n&ae;ddre forb&ae;rst &amp; hu gesund se cniht aras. 
 And &t;a eode se m&ae;ssepreost mid &t;am cnihte &t;&ae;t he walde geseon &t;&ae;t wundor &t;&ae;t se cniht him s&ae;de. 
 And &t;a mid &t;y &t;e ermolaus &t;is geseah  &t;a geb&ae;d he hine to drihtene &amp; he cw&ae;&d;  &d;ancas ic &t;e do  min drihten h&ae;lend crist  for&d;am &t;u w&ae;re gemedomigende &t;&ae;t &t;u gecy&d;dest &t;eossum cnihte &t;ines m&ae;gnes wuldor. 
 And he &t;a hwerfde eft ham &amp; gefullade &t;&ae;ne cniht. 
 And he het hine &t;&ae;t he wunade mid him vii dagas. 
 And he w&ae;s eft &t;am &ae;hta&d;an d&ae;ge hwerfende to his f&ae;der  &amp; &t;a mid &t;y &t;e his f&ae;der hine geseah &t;a cw&ae;&d; he to him  Hw&ae;r w&ae;re &t;u bearn &t;us feala daga? 
 For&d;an &t;u me dydest myccle unednesse mid &t;eosse fore. 
 And &t;a andswearade him pantaleon &amp; he cw&ae;&d;  Sum man w&ae;s seoc geworden &amp; &t;a gehealdon wit hine on uncrum sele  &amp; wit w&ae;ron &t;a wuniende mid him o&d; &t;&ae;t he w&ae;s geh&ae;led. 
 And &t;a mid &t;y &t;e his f&ae;der &t;is geherde &t;a ne andswearade he him nan word. 
 And &t;am o&d;rum d&ae;ge he w&ae;s eft hwerfende to his larewe  &amp; &t;a mid &t;y &t;e se his larew hine geseah &t;a cw&ae;&d; he to him  Hw&ae;r w&ae;re &t;u &t;us feala daga? 
 And &t;a andswearode him pantaleon &amp; he cw&ae;&d;  Min f&ae;der bohte him land  &t;a sende he me &t;ider. 
 For&d;an &t;&ae;r w&ae;ron mycel symbelwerode  &amp; ic w&ae;s &t;&ae;r wunigende &t;as seofan dagas. 
 And &t;is he cw&ae;&d; be him sylfum. 
 And &t;a gem&ae;nde he &t;a halgan fulwihte &t;e he onfangen h&ae;fde. 
 And &t;a mid &t;y &t;e is lareow &t;is geherde &t;a swugode he. 
 And &t;a w&ae;s pantaleon swi&d;e ful geworden cristes gefean &amp; he h&ae;fde &t;&ae;s geleafan goldhord on his heortan gesette. 
 And he &t;a w&ae;s abisgad hu he his f&ae;der gel&ae;dde to &t;am leohte &amp; to so&d;um geleafan. 
 And &t;a w&ae;s &t;&ae;r sum blind man  &amp; se h&ae;fde swy&t;e manige lac &amp; mycel fih geseald wi&d; his egna gesih&d;e. 
 And &t;a geherde he hwylcne l&ae;cecr&ae;ft se halga pantaleon h&ae;fde &amp; hu he gecyd w&ae;s. 
 And &t;a gel&ae;ddon his freond hine to pantaleone  &amp; &t;a mid &t;y &t;e pantaleon hine geseah &t;a ongan he acsian &amp; he cw&ae;&d;  Hw&ae;ne sece ge? 
 And &t;a andswerade him se blinde &amp; he cw&ae;&d;  Ic &t;e bidde &t;&ae;t &t;u me gemiltsige &amp; &t;&ae;t &t;u me geh&ae;le  for&d;an m&ae;nige l&ae;ces w&ae;ron wyrcende heora cr&ae;ftas on me &amp; hit me n&ae;s naht nyt  ac hi me benaman &t;a lytlan gesih&d;e &t;e ic &ae;r h&ae;fde &amp; ealle mine &ae;hte syndon ged&ae;lde wi&d; minre gesih&d;e. 
 And &t;a andswerade him pantaleon &amp; he cw&ae;&d;  Gif hi habba&d; ealle &t;ine &ae;hte genumen  hw&ae;t selstu me &t;onne gif ic &t;e geh&ae;le? 
 And &t;a andswerade him se blinda &amp; he cw&ae;&d;  Ic habba gyt sum d&ae;l feos  ic &t;e selle eall &t;&ae;t. 
 And &t;a cw&ae;&d; pantaleon to him  Gyf &t;u gelyfst on &t;one halgan gast &t;onne sel&d; he &t;e leoht. 
 And d&ae;l &t;u &t;earfum &t;&ae;t feoh &t;&ae;t &t;u me gehete. 
 And &t;a cw&ae;&d; &t;&ae;s cnihtes f&ae;der  Far &t;u bearn fram &t;eossum men for&d;an &t;u hine ne meaht geh&ae;len  for&d;an him fylgedon swy&d;e manige l&ae;ces &amp; he meahte fram heora n&ae;nigum beon geh&ae;led. 
 And &t;a andswerade pantaleon his f&ae;der &amp; he cw&ae;&d;  Ne can n&ae;nig o&d;er l&ae;ce don &t;&ae;ne l&ae;cecr&ae;ft &t;e is to don butan se &t;e hine me t&ae;hte. 
 And &t;a mid &t;y &t;e his f&ae;der &t;is geherde &t;a andswerade he him &amp; he cw&ae;&d;  Min bearn  ne meaht &t;u hine geh&ae;len  for&d;an he w&ae;s. 
 &T;e &t;e l&ae;rde &amp; se hine ne meahte geh&ae;len. 
 And &t;a andswerade hin pantaleon &amp; he cw&ae;&d;  Abid lythwon  &t;&ae;nne gesihs &t;u &t;&ae;t ic geh&ae;le &t;eosne man &t;urh godes wuldor. 
 And &t;a &ae;thran he &t;&ae;s blindan eagan &amp; &t;us cw&ae;&d;  On drihtenes naman h&ae;lendes cristes  se &t;e &t;eostro onlihte &amp; untrume geh&ae;lde  &amp; &t;a dwoligendan he gecigde to &t;am rihtan wege &amp; he gesomnade ealle &t;a &t;e on &t;eostrum beo&d; hat &t;u nu  halga f&ae;der  &t;&ae;t &t;es man m&ae;ge geseon eallum his lifes dagum. 
 And &t;a w&ae;ron his eagan ontynede &amp; he meahte leoht geseon on &t;&ae;re ylcan tide. 
 And &t;a mid &t;y &t;e his f&ae;der &t;is geseah &t;a gelefde he ana on &ae;lmihtigne god  &amp; se man mid him se &t;&ae;r &ae;r blind w&ae;s. 
 And &t;a ferde pantaleon mid mycele gefean &amp; s&ae;de &t;am m&ae;ssepreoste &t;a &t;&ae;r on god gelyfdan. 
 And &t;a hwerfde se eft ham to his huse se &t;&ae;r geh&ae;led w&ae;s  &amp; he w&ae;s gefylled mid miccle gefean &amp; he dyde gode &t;ancas. 
 And &t;a w&ae;s &t;&ae;s cnihtes f&ae;der gangende in to his huse  &amp; he tobr&ae;c ealle &t;as godes &t;e &t;&ae;rinne w&ae;ron &amp; he hio bewearp in &ae;nne sea&d;. 
 And &t;a mid &t;y &t;e pantaleon &t;is geseah &t;a w&ae;s he swy&d;e geblissad &amp; he &t;&ae;s gode georne &t;ancode. 
 And &t;a wear&d; his f&ae;der dead &ae;fter naht feala daga. 
 And &t;a feng pantaleon to his f&ae;der &ae;hte &amp; he hi d&ae;lde &t;earfum &amp; &t;am mannum &t;am &t;e w&ae;ron &t;r&ae;ste fram maximiano &t;am casere. 
 And &t;a forlet eall seo ceasterware &ae;lcne o&d;erne l&ae;ce butan pantaleon ana &amp; eall seo ceasterware w&ae;s &ae;tnextan to him ge&t;eod. 
 And &t;a w&ae;s &t;am o&d;rum l&ae;cum swy&d;e mycel &ae;fest to pantaleone. 
 And &t;a geeode &t;&ae;t sume d&ae;ge &t;&ae;t ealle &t;a l&ae;ces w&ae;ron gesomnade. 
 And &t;a ferde &t;ider se blinda se &t;e w&ae;s geh&ae;led &t;urh pantaleon. 
 And &t;a mid &t;y &t;e &t;a l&ae;ces hine geseagon &t;a cw&ae;don hi heom betweonan  Hwa &ae;fre &t;eosne man geh&ae;lde? 
 And &t;a gecigdon hi to him &t;am &t;e &t;&ae;r &ae;r blind w&ae;s  &amp; hi hine acsodon hwa hine geh&ae;lde. 
 And &t;a andswerade he heom &amp; he cw&ae;&d;  Pantaleon hatte se man se &t;e me geh&ae;lde  &t;&ae;t w&ae;s exterius sune &t;&ae;s ealdormannes. 
 And &t;a cw&ae;don &t;a l&ae;ces to eufrosine  Nis &t;is se cniht se &t;e &t;u l&ae;rdest? 
 And &t;a cw&ae;&d; eufrosinus  Ic swerige &t;urh ura goda h&ae;lo &t;&ae;t he hafa&d; beteran lareow &t;&ae;nne ic seo. 
 And &t;a h&ae;fdan &t;a l&ae;ces swy&d;e mycele heto to pantaleone &amp; hi &t;a sohtan intingan to him &t;&ae;t hi hine meahtan for&d;an adrifan. 
 And &t;a gemetton hi sume d&ae;ge hw&ae;r he w&ae;s h&ae;lende &ae;nne cristene mann  &amp; &t;a eodan hi sona to maximiano &t;am casere &amp; hi hine wregden swy&d;e to him &amp; hi cw&ae;don  Se man se &t;e &t;u bebude &t;&ae;t hine mon l&ae;rde &ae;lcne l&ae;cecr&ae;ft &amp; &ae;lcne orotcr&ae;ft hw&ae;t we tealdon &t;&ae;t he sceolde &t;e heran  he &t;&ae;nne lufa&d; ealle &t;a &t;e urum godum teonan do&d;  &amp; he hafa&d; &ae;lce eadmodnysse wi&d; &t;a &t;e &t;u mid suslum &t;r&ae;stest &amp; he hi h&ae;le&d;. 
 And gif &t;u hine nele adrifan of &t;isse ceastre &t;&ae;nne asyndra&d; he m&ae;nige men fram urum godum. 
 And &t;a b&ae;don hi maximianus &t;&ae;ne casere &t;&ae;t he hete &t;&ae;ne blindan gel&ae;don beforan his gesih&d;e se &t;&ae;r &ae;r w&ae;s geh&ae;led fram pantaleone. 
 And &t;a mid &t;y &t;e he w&ae;s gel&ae;d beforan &t;&ae;s caseres gesih&d;e &t;a cw&ae;&d; se casere to him  Hwylc man geh&ae;lde &t;e? 
 And &t;a cw&ae;&d; se man  Pantaleon hatte se l&ae;ce se &t;e me geh&ae;lde. 
 And &t;a cw&ae;&d; se casere to him  Hwylcere endebyrdnesse geh&ae;lde se man &t;e? 
 And &t;a andswerade him se &t;&ae;r &ae;r blind w&ae;s &amp; he cw&ae;&d;  He cigde drihtenes naman h&ae;lendes cristes &amp; &ae;thran mine eagan  &t;a mihte ic onst&ae;pe leoht geseon. 
 And se casere cw&ae;&d;  Geh&ae;lde he &t;e &t;urh ura goda m&ae;gn &t;e &t;onne &t;urh h&ae;lend se is gecweden crist. 
 And &t;a andswerade him se man &amp; he cw&ae;&d;  Ealle &t;as l&ae;ces &t;e &t;u her gesihst  hi w&ae;ron wyrcende heora cr&ae;ftas on me  &amp; ic heom sealde ealle mine &ae;hte &amp; heo me n&ae;s naht nyt geseald  ac hi adyden from me &t;a lytlan gesih&t;e &t;a &t;e ic &ae;r h&ae;fde. 
 And &t;a acsode hine se casere &amp; he cw&ae;&d;  Hw&ae;&d;er is aslipius mara a god &t;e &t;&ae;nne pantaleonus? 
 And &t;a cw&ae;&d; se to him se &t;&ae;r &ae;r blind w&ae;s  Swy&d;e oft ic cigde aslipius me to fultume &amp; me &t;&ae;t n&ae;s naht nyt  ne he me n&ae;nige gode beon ne mihte  onst&ae;pe swa pantaleon crist cigde ofer me  &t;a mihte ic leoht geseon. 
 And &t;a cw&ae;&d; se casere to him  &d;e bi&d; wel gif &t;u nelt sprecan idele word &amp; &t;u nelt crist cigen  for&d;an ura godas &t;e sealdan leoht  n&ae;s na crist. 
 And &t;a andswerade he &t;am casere &amp; he cw&ae;&d;  &d;u spr&ae;cst idelnesse  ac ic &t;e secge to so&d;e &t;&ae;t crist onlihte mine eagan &t;urh pantaleon his &t;eow. 
 And hu magan &t;ine godas mannum leoht sellen for&d;an hi ne magon nawiht geseon? 
 And &t;a w&ae;s se casere swy&d;e eorre geworden &amp; he cw&ae;&d;  Ic swerige &t;urh ura goda h&ae;le gif &t;es man leng leofa&d;  &t;&ae;nne cerre&d; he manige men aweg fram urum godum. 
 And &t;a bebead se casere &t;&ae;t hine mon on &t;&ae;re ilcan tide h&ae;fde beheowe. 
 And &t;a sealde pantaleon swi&d;e mycel fih &t;am cwellerum wi&d; &t;am lichaman. 
 And pantaleon genam &t;&ae;ne lichanan &amp; hine bebyrgde beinnan his f&ae;der byrgene. 
 And &t;a &ae;fter &t;eossum  bebead maximianus se casere &t;&ae;t mon pantaleonum to him gel&ae;dde. 
 And &t;a mid &t;y &t;e he w&ae;s in gel&ae;d  &t;a sang se &amp; he cw&ae;&d;  Drihten  ne swiga &t;u mine. 
 Ysse  for&d;an mine feond feohta&d; wi&d; me. 
 Gelde lufan  for&d;an nu is fyrenfulra mu&d; ontyned ofer me  &amp; mine feond syndan nu sprecende wi&d; me mid inwitfulre tungan &amp; hi me willa&d; ymbsellan mid hefefullum wordum. 
 Fultume me nu drihten &amp; gefreolse me &ae;fter &t;ine mildheortnesse  ic &t;&ae;nne eam &t;in &t;eow &amp; on &t;e ic blissige. 
 And &t;a &ae;fter &t;issum w&ae;s pantaleon gel&ae;d in to &t;am casere  &amp; he &t;a h&ae;fde symble his eagan &amp; his heortan to drihtene onhelded. 
 And &t;a cw&ae;&d; se casere to him  S&ae;ge me hw&ae;&t;er &t;&ae;t seo so&d; &t;&ae;t me mon be &t;e s&ae;g&d;. 
 Ac ne bef&ae;ste ic &t;e &t;inum lareowe &t;&ae;t he &t;e sceolde l&ae;ren &ae;lcne l&ae;cecr&ae;ft  &t;&ae;t ic &t;e wolde habban me to l&ae;ce? 
 And &t;a andswerade him pantaleon &amp; he cw&ae;&d;  Hw&ae;t is &t;&ae;t &t;e &t;u be me secgan geherdest? 
 And &t;a cw&ae;&d; se casere to him  Swa hw&ae;t swa ic be &t;e secgan geherde  ne gelefde ic &t;&ae;s &t;&ae;t hit swa w&ae;re &t;&ae;t  &t;&ae;t w&ae;s swy&d;e yfel hlisa &t;&ae;t ic be &t;e secgan geherde  &t;&ae;t &t;u w&ae;re ymb &t;a abisgad &t;e ic &t;r&ae;ste  &amp; &t;u agifst &t;am &ae;lce eadmodnysse &t;e ne ura goda nella&d; bugan. 
 And &t;a w&ae;s pantaleonus gefylled mid &t;am halgum gaste  &amp; he cw&ae;&d;  &t;a  Ne geworhtan &t;ine godas ra&d;er ne heofan ne eor&d;an  ac gif we nu ciga&d; &t;unor &t;inne god. 
 &T;&ae;nne geseo we sona gif he geworhte heofan &amp; eor&d;an. 
 And gif hit swa bi&d;  &t;&ae;nne m&ae;g he blinde onlihtan &amp; untrume geh&ae;len. 
 And gif he &t;yllic don m&ae;g  &t;&ae;nne gelefe we on &t;&ae;ne. 
 And &t;a cw&ae;&d; se casere to him  M&ae;g eawer crist don &t;is? 
 And &t;a andswerade him pantaleon &amp; he cw&ae;&d;  &d;is can he don. 
 And &t;a andswerade him se casere &amp; he cw&ae;&d;  Hu m&ae;g ic &t;is geseon? 
 And &t;a cw&ae;&d; pantaleon  Hat me bringan to &ae;nne laman man &amp; hat gangan &t;ine sacerdas to him  &amp; gecigen hi &t;inra goda naman  &amp; ic gecige mines godes naman ofer hine  &amp; &t;&ae;nne fram swa hw&ae;s gecigednysse se lama geh&ae;led bi&d;  &t;&ae;nne gelefe we on &t;&ae;ne. 
 And &t;a w&ae;s se lama gel&ae;d tomiddes heom  &amp; &t;a cw&ae;&d; se casere to pantaleone  Agif &t;u weor&d;mynt urum godum. 
 And &t;a andswerade him pantaleon &amp; he cw&ae;&d;. 
 Se lama beo geh&ae;led  &amp; &t;&ae;nne gif he ne bi&d; geh&ae;led  &t;&ae;nne gecige ic minne drihten ofer hine. 
 And &t;a andswerade him maximianus se casere &amp; he cw&ae;&d;  Wel &t;u hafast &t;&ae;t word gecweden &amp; ic gedo &t;&ae;t hit swa bi&d; swa &t;u cw&ae;de. 
 And &t;a ongunnon &t;a sacerdas cigan &amp; cw&ae;don to heora godum  Geh&ae;la&d; &t;isne man. 
 And hi &t;a ongunnon cegan ealle heora godas  &amp; &t;&ae;r w&ae;s sum genemned ypochratin &amp; o&d;er mercurium &amp; se &t;ridda galligenum. 
 And n&ae;s se lama na &d;e ra&d;er geh&ae;ld for heora gecigdnesse. 
 And &t;a myd &t;y &t;e pantaleonus &t;is geseah &t;a smercade he. 
 And &t;a se casere &t;is geseah &t;&ae;t his sacerdum naht ne speu  &t;a cw&ae;&d; he to pantaleone  Do &t;u nu &t;ine cignysse. 
 And &t;a locade se halga pantaleon to heofonan &amp; he cw&ae;&d;  Drihten  geher &t;u min gebed &amp; mine gecignysse becumen to &t;e  &amp; on minum earfo&d;d&ae;ge ne ahwerf &t;u &t;inne anwlitan fram me  &amp; onheld &t;u &t;in eare to me  &amp; &ae;teowe eallum &t;issum mannum &t;am &t;e her standa&d; &t;&ae;t &t;u eart ana &ae;lmihtig god  &amp; &t;u geh&ae;lest ealle &t;a &t;e on &t;e gelefa&d;. 
 And he &t;a genam &t;&ae;s laman hand &amp; he cw&ae;&d;  Aris &t;u on drihtenes naman h&ae;lendes cristes &amp; beo hal &amp; gesund. 
 And &t;a aras he onst&ae;pe hal &amp; gesund &amp; he hwerfde mid mycclan gefean to his huse &amp; he wuldrade urne drihten. 
 And &t;a on &t;&ae;re ilcan tid wurdon &t;&ae;r swy&d;e manige men to gode gecerred. 
 And &t;a &t;a l&ae;ces geseagon hu se lama w&ae;s geh&ae;led  &t;a gristbitodon hi mid heora to&d;um on hine  &amp; hi cw&ae;don mid &t;am sacerdum to &t;am casere  Gif pantaleon ne bi&d; acweald &t;&ae;nne forwur&d;a&d; ura goda ons&ae;gednysse. 
 And &t;a ge&t;afade se casere heora worda unge &amp; he cw&ae;&d; &t;a to pantaleone  Ge&t;afa me &t;&ae;t &t;u ons&ae;ge urum godum  &amp; gesih hu manige men syndon forswoltene for heom. 
 And &t;a andswerade him pantaleon &amp; he cw&ae;&d;  Wite &t;u &t;&ae;t &t;as men &t;e her for &t;inum godum swulton  &t;a syndon lifigende a worolda worold for&d;an hi andettan crist. 
 And &t;a cw&ae;&d; maximianus se casere  Ablin &t;&ae;t &t;u ne nemne crist  ac gefreolse &t;ine iugo&d;e  for&d;an &t;e beo&d; swi&d;e miccle tintregan gegearowad gif &t;u on &t;isse andetnysse for&d; &t;urhwunast. 
 And &t;a andswerade him pantaleon &amp; he cw&ae;&d;  Gegearawa &t;u &t;ine tintregan for&d;an ic eam gearo to &t;rowigenne for cristes naman. 
 And &t;a cw&ae;&d; se casere  Geher &t;u  pantaleon  hu manige tintregan se ealde antimus &t;rowade. 
 And &t;a andswerade him pantaleon &amp; he cw&ae;&d;  He &t;rowade swi&d;e manigfealdlice &amp; he n&ae;s na &t;e ra&d;er oferswi&d;ed. 
 Gif he &t;onne w&ae;s eald &amp; he manige tintregan &t;rowade for cristes naman  me &t;&ae;nne gedafana&d; swa miccle swi&d;or to &t;rowigenne swa ic eam gingra  &t;&ae;t ic geearnige &t;&ae;t ic w&ae;re gewuldrad mid him. 
 And &t;a mid &t;y &t;e se casere &t;is geherde &t;&ae;t he ne wolde ge&t;afian his willan  &t;a bebead he &t;&ae;t hine mon ahenge on &t;ripele &amp; &t;&ae;t hine mon strengum swunge on his twa sidan. 
 And &t;a locade se halga pantaleon to heofonan &amp; he cw&ae;&d;  Drihten  beo me on fultum on &t;issum tintregum &amp; geh&ae;l me swa swa &t;u geh&ae;ldest &t;a for&d;gewitenan for &t;ines naman gecigdnysse. 
 And &t;a &ae;teowde hine sona drihten h&ae;lend crist on ermolaus anlicnysse &t;&ae;s m&ae;ssepreostes &t;e hine &ae;rest tydde &amp; gefullade. 
 And he cw&ae;&d; to him  Ne ondr&ae;d &t;u &t;e  pantaleon  for&d;an ic beo mid &t;e on swa hwylcum tintregum swa &t;u &t;rowigan onginnest. 
 And &t;a onst&ae;pe adeadadon &t;&ae;ra manna handa &t;e hine &t;r&ae;sten. 
 And &t;a mid &t;y &t;e se casere &t;is geseah &t;a bebead he &t;&ae;t hine mon &t;anan adyde  &amp; he cw&ae;&d; to him  Hafast &t;u nu &t;urh &t;ine lybcr&ae;ftas gedon &t;&ae;t ura tintregendra handa adeadadon. 
 And &t;a andswerade him pantaleon And he cw&ae;&d;  Se is gecweden crist &t;e &t;inra &t;egna handa adeadadon. 
 And &t;a cw&ae;&d; se casere  Hw&ae;t bist &t;u &t;onne &t;e mon maran tintregan gegearawa&d;? 
 And &t;a andswerade him pantaleon &amp; he cw&ae;&d;  Ne ondr&ae;de ic me &t;eh &t;u do maran tintregan on me  for&d;an min crist hafa&d; mara m&ae;gn &t;on &t;u &amp; &t;&ae;t he me alese. 
 And &t;a mid &t;y &t;e se casere &t;is geherde  &t;a bebead he &t;&ae;t mon mycelne hwer mid leade afylde  &amp; &t;&ae;t hine mon welde o&d; &d;&ae;t lead w&ae;re eal hluttor geworden. 
 And &t;a locade se halga pantaleon to heofonan &amp; he cw&ae;&d;  Geher &t;u  drihten  mine stefne mid &t;&ae;re &t;e ic to &t;e cleopige  &amp; gefreolse mine sawle fram &t;&ae;s feondes ege  &amp; bescild &t;u me fram yfelra manna worda &amp; fram &t;&ae;re m&ae;nige &t;e unriht wyrca&d;  for&d;an m&ae;n nu sc&ae;rpa&d; heora tungan wi&d; me swa o&d;er sweord. 
 And &t;a him swa gebiddendum &ae;teowde hine drihten h&ae;lend crist. 
 And he nam pantaleon be his hand &amp; astah mid him on &t;&ae;ne hwer. 
 And &t;a onst&ae;pe w&ae;s &t;&ae;t lead geworden swylce ceald w&ae;ter. 
 And &t;a sang se halga pantaleon on &t;am hwere &amp; he cw&ae;&d;  Ic cigde to drihtene &amp; he me geherde  ic nu for&d;an bodige his wuldor &t;e me geherde. 
 And &t;a hi &t;is geseagan ealle &t;e &t;&ae;r wi&d;stodon &amp; hi w&ae;ron wundrigende on &t;is. 
 And &t;a cw&ae;&d; se casere to &t;am mannum &t;e &t;&ae;r wi&d;stodon  Hw&ae;t is eow be &t;am geworden &t;e ure lead wurde &amp; ure fyr &t;olade  for&t;an ic gedo &t;&ae;t he onfeh&d; o&d;rum tintregum? 
 And &t;a cw&ae;don &t;e &t;&ae;r wi&d;stodan to maximiane &t;am casere  Bebeod &t;u &t;&ae;t hine mon gebringe ut on s&ae;  for&d;an ne m&ae;g he hure s&ae; bebeodon &t;&ae;t heo hine forl&ae;te. 
 And &t;a bebead maximianus se casere &t;&ae;t hine mon wurpe on s&ae;. 
 And &t;a genaman hine &t;a cwelleras &amp; hi hine gel&ae;ddon to &t;&ae;re s&ae;. 
 And maximianus w&ae;s gangende mid him &t;&ae;t he wolde his insi&d; geseon. 
 And &t;a bebead se casere &t;&ae;t mon gebunde swi&d;e mycelne stan on his sweoran &amp; se stan w&ae;s hund. 
 And &t;a gel&ae;ddon hi hine on heanysse &amp; hi gewurpan hine &t;a on &t;a s&ae;. 
 And drihten sona &ae;teowde hine &t;&ae;r on ermolaus anlicnysse &t;&ae;s m&ae;ssepreostes. 
 And &t;a wear&d; se stan sona ofnumen. 
 And he ongan fleotan ofer &t;am w&ae;tere swa o&d;er leaf. 
 And &t;a genam drihten hine be &t;&ae;re hand &amp; he hine gel&ae;dde to &t;am ofre &amp; &t;a ongan he singan &amp; cwe&t;an  Ic &t;e andetta on ealre minre heortan. 
 And &t;a myd &t;i &t;e he com to &t;am ofre &t;a cw&ae;&d; maximianus to him  Hafast &t;u nu beboden s&ae; mid &t;inum lybcr&ae;ftum &t;&ae;t heo &t;e ne adrencte. 
 &T;e ne adrencte. 
 And &t;a andswerade him pantaleon &amp; he cw&ae;&d;  Ne dyden &t;&ae;t mine lybcr&ae;ftas  ac hit gedyde se &t;e mid me w&ae;s  ac &t;u n&ae;rt &t;&ae;s wyr&d;e &t;&ae;t &t;u hine geseo. 
 And &t;a w&ae;s se casere swi&d;e eorre geworden &amp; he bead &t;a &t;&ae;t mon eall &t;&ae;t deorcyn gel&ae;dde to him &t;a &t;e he geset h&ae;fde mannum to cwalme. 
 And &t;a ealla &t;a wildeor w&ae;ron cumen to pantaleone &t;a cw&ae;&d; maximianus se casere to him  Ge&t;afa me &t;&ae;t &t;u ons&ae;ge urum godum &amp; ara &t;inre iugo&d;e  &t;y l&ae;s &t;u yfele dea&d;e swelte swa swa manige wif dydon &t;a &d;e for criste &t;rowadon. 
 And &t;a andswerade him pantaleon &amp; he cw&ae;&d;  Gif wif w&ae;ron &t;rowigende for cristes naman  swa miccle ma sceal ic &t;rowigan &t;&ae;t ic &t;urh &t;&ae;t wuldorhelm onfo. 
 And se &d;e gedyde &t;&ae;t &t;inra &t;egna handa adeadadon &amp; &t;in lead adw&ae;scte  &amp; se &t;e forwyrnde &t;&ae;t heo me ne acwealdon  se m&ae;g bebeodan &t;inum deorum &t;&ae;t hi me ne sc&ae;&d;ian. 
 And &t;a mid &t;y &t;e he w&ae;s &t;is sprecende  &t;a bebead se casere &t;&ae;t hine mon bescufe tomiddes &t;am deorum. 
 And &t;a sona swa he w&ae;s tomiddes &t;am deorum &t;a &ae;teowde hine drihten on ermolaus anlicnysse &t;&ae;s m&ae;ssepreostes  &amp; he cw&ae;&d; to him  Ge&t;eoh &t;u goda &t;eow  for&d;an ic &t;e getrymme on eallum &t;ingum. 
 And &t;a ymbsealdon &t;a wildeor hine utan  &amp; hi ongunnan liccian his fet  &amp; n&ae;s &ae;nig &t;ara weldeora &t;&ae;t fram him onweg gewite &ae;r&t;an hi fram him bletsunge onfengen. 
 And &t;a mid &t;y &t;e he &t;a deor gebletsad h&ae;fde  &t;a gewitan hi aweg &amp; hi heredan drihten. 
 And &t;a mid &t;y &t;e eall &t;&ae;t folc &t;is geseah  &t;a cleopodan hi mycelre stefne &amp; hi cw&ae;don ealle  Mycel is cristenra god. 
 And hi cw&ae;don ealle  Seo &t;es halga ongelyfd. 
 And &t;a se casere &t;is geherde  &t;a w&ae;s he gefylled mid ealre hatheortnysse  &amp; he het ofslean an &t;usend manna of &t;am folce  &amp; he bebead &t;&ae;t mon &t;a wildeor acwealde. 
 And &t;a bletsade se halga pantaleon drihten &amp; he w&ae;s cwe&t;ende  Gloria tibi ihesu christe quia non solum. 
 He cw&ae;&d;  Wuldor &t;e sy  drihten h&ae;lend crist  for&d;an nis na &t;&ae;t an &t;&ae;t &t;as men for &t;e &t;rowadon  ac &t;as wildeor &t;a &t;e heofia&d; me to sweltanne &t;onne an seo hrinan of &t;inum halgum ne dear. 
 And &t;a lichaman &t;e &t;&ae;r acwealde w&ae;ron  hi wurdon forstolene fram cristenum mannum &amp; w&ae;ron behydde mid &t;am wildeorum &amp; &t;&ae;r l&ae;gen manega dagas. 
 And n&ae;s nan fugol &t;&ae;t mid his mu&d;e heom &ae;thrinan wolde for&d;an hi w&ae;ron for criste acwealde. 
 And &t;a se casere &t;is geherde  &t;a bebead he &t;&ae;t mon mycelne sea&d; adulfe &amp; wurpe &t;a wildeor &t;&ae;rin. 
 And &t;a manige &t;a &t;e &t;is wundor geseagan &t;&ae;t &t;&ae;r geworden w&ae;s  &t;a wurdon hi getrymed on hrihtum geleafan. 
 And &t;a cw&ae;&d; se casere to his geferan  Hu do we be &t;yssum cnihte? 
 For&d;an eall &t;is folc reora&d; fram urum ons&ae;gednysse. 
 And &t;a cw&ae;&d; &t;&ae;t folc  Bebeod nu &t;&ae;t mon mycel hweol ar&ae;re  &amp; he sy gebunden to &t;am ilcan hweole  &amp; sy &t;&ae;nne ahofen on heanysse &amp; sy &t;&ae;nne forl&ae;ten &t;&ae;t his lichama m&ae;ge beon tobrocen &amp; he swa his sawle forl&ae;te. 
 And &t;a bebead se casere &t;&ae;t mon beluce pantaleon on carcerne o&d; &t;&ae;t hweol w&ae;re getimbred &t;e hine mon on cwellan sceolde. 
 And &t;a worhton hi &t;&ae;t hweol &t;rittig daga  &amp; &t;a w&ae;s &t;am casere ges&ae;d &t;&ae;t &t;&ae;t weorc w&ae;s geara &t;&ae;t &t;&ae;r mon wyrcan sceolde. 
 And &t;a bebead se casere managum &t;&ae;t hi bodadan &t;&ae;t eall &t;&ae;t folc come &t;ider &t;&ae;t hi mihton his insi&d; sceawian  &amp; he cw&ae;&d; to eallum cristenum folce  Gif ge beo&d; gehwerfde &t;&ae;t ge urum godum ons&ae;gan  &t;&ae;nne beo ge forl&ae;tene &amp; ge witodlice ne beo&d; acwealde. 
 And &t;a eode se casere to his cafortune &amp; he bebead &t;&ae;t mon pantaleon to him gel&ae;dde. 
 And &t;a mid &t;y &t;e pantaleon w&ae;s gel&ae;d to him  &t;a w&ae;s he singende &amp; cwe&t;ende  Inclina domine aurem tuam ad me. 
 He cw&ae;&d;  Drihten onheld &t;in eara to me  for&d;an ic eam w&ae;dla &amp; &t;earfa  &amp; geheald  drihten  mine sawle &amp; ales &t;inne &d;eowe  for&d;an min god ic eam hihtende on &t;e. 
 Sele &t;&ae;re streng&d;e &t;inum &t;eowe &amp; ales &t;ines mannes. 
 Bearn  &amp; do on gode god tacen mid me  &t;&ae;t &t;a geseon &t;a &d;e me hatodan &t;&ae;t hi synd gescende  for&d;an &t;u god me gefultumedest &amp; &t;u eart min frofor. 
 And &t;a w&ae;s geworden &ae;fter &t;am gebede &t;&ae;t hine mon brohte to &t;am cafortune &amp; hine geband to &t;am hweole. 
 And &t;a w&ae;s him of heanysse crist &ae;teowad  &amp; &t;&ae;rrihte wurdon &t;a spacan tobrocene &amp; pantaleon stod ungescea&d;ad. 
 And &t;a w&ae;s &t;&ae;t hweol witodlice hweorfende &amp; hit acwealde fif hund manna. 
 And &t;a w&ae;s mycel ege geworden on &t;&ae;re ceastre of &t;&ae;re tide. 
 And se casere w&ae;s mid micelan ege abryrd &amp; he cleopade to pantaleone &amp; he cw&ae;&d;  O&d; &d;is &t;u dydest &t;&ae;t &t;u lifigende men aflymdest fram urum godum  &amp; &t;u nu hafast o&d;re acweald. 
 And &t;a andswerade him pantaleon &amp; he cw&ae;&d;  Infelix et miser fili diaboli  bene dixit. 
 He cw&ae;&d;  &d;u unges&ae;liga &amp; &t;u earma deofles bearn  wel se witega cw&ae;&d; be eow  Heora yfel cyme&d;. 
 And &t;a cw&ae;&d; se casere  So&d;lice &t;as word syndon gecweden be eow  ac sege me hwa &t;e &t;is l&ae;rde. 
 And &t;a andswerade him se halga pantaleon &amp; he cw&ae;&d;  Min drihten ermolaus se preost me &t;&ae;t l&ae;rde. 
 And &t;a cw&ae;&d; maximianus  M&ae;g ic hine geseon &t;&ae;t ic seo gel&ae;rd fram him? 
 And he cw&ae;&d; eft  So&d;lice ic wolde becuman to him. 
 And &t;a andswerade him pantaleon &amp; he cw&ae;&d;  Gif &t;u wilt  &t;onne &ae;teowige ic hine &t;e. 
 And &t;a cw&ae;&d; maximianus  &d;urh mine h&ae;le  swa &t;u me myccle fremsumnysse gegearawast. 
 And &t;a answerade him pantaleon &amp; he cw&ae;&d;  Hat nu &t;&ae;t hine mon gel&ae;de to &d;e. 
 And he &t;a bebead &t;&ae;t pantaleon eode sona mid &t;am heordum to ermolaus his magistre. 
 And he &t;a w&ae;s ingangende to him in to his huse  &amp; he cw&ae;&d;  Hlaford &amp; f&ae;der  se casere &t;e cig&d;. 
 And &t;a andswerade him se m&ae;ssepreost &amp; he cw&ae;&d; to him  Ic cume  bearn. 
 Seo tid w&ae;s so&d;lice funden mid me &t;&ae;t crist com on &t;eosse ilcan niht &amp; he cw&ae;&d; to me  Hermolaus  &t;e gedafana&d; to winnanne swa pantaleon min &t;eow. 
 And he &t;a eodan samod mid myccle gefean o&d; &t;&ae;t hi coman &t;&ae;r se casere w&ae;s. 
 And &t;a w&ae;s &t;is ges&ae;d maximiano &t;am casere &t;&ae;t hi w&ae;ron cumene  And he &t;a bebead &t;&ae;t hi eodan in. 
 And hi &t;a w&ae;ron ingangende  &amp; &t;a cw&ae;&d; se casere  Hwylc is &t;is sa m&ae;ssepreost gehaten? 
 And &t;a cw&ae;&d; se preost  Her ic eam &ae;teowed ermolaus &amp; min nama is witodlice mara gehaten  &t;&ae;t is &t;&ae;t ic eam cristen. 
 And &t;a cw&ae;&d; maximianus se casere to pantaleone  Hafast &t;u mid &t;e ermolaus &amp; &t;a o&d;re twegen gebro&d;ra? 
 And &t;a cw&ae;&d; pantaleon  Her is hermippus &amp; ypochratis &t;a syndon cristene. 
 And &t;a cw&ae;&d; se casere to pantaleon  Eow mon wregde &t;&ae;t ge urum godum ne ons&ae;gdon. 
 And &t;a cw&ae;don hi  Se is ure god se &d;e unc cleopa&d; &t;&ae;t is ure drihten. 
 And &t;a cw&ae;&d; maximianus se casere  &t;&ae;t gyt gangen &amp; ons&ae;gan urum godum  &t;onne beo gyt me leofe. 
 And &t;a cw&ae;dan hi to him  Wit gebidda&d; unc to drihtene &t;&ae;t he unc gehealde  &amp; sona wit beo&d; gewuldrade. 
 And hi &t;a w&ae;ron heom gebiddende feower tid &amp; &t;a &ae;teowde hine crist. 
 And &t;a befade eal seo stow &t;&ae;r hi w&ae;ron heom gebiddende  &amp; &t;a feollan eall &t;&ae;t deofolgyld &t;e &t;&ae;r w&ae;ron &amp; hi wurdan gelytlade. 
 And &t;a w&ae;s se casere swy&d;e unrot geworden  &amp; &t;a cw&ae;&d; he to heom  Hw&ae;t. 
 Ge nu geseagon hu &t;as godas syndon tobrocene &amp; on eor&d;an geworpen. 
 And &t;a andswerade him pantaleon &amp; he cw&ae;&d;  gif &t;ine godas synd on eor&d;an gesewene &amp; tohrorene  forhwan gefeollan hi &t;&ae;nne &t;&ae;ron &amp; w&ae;ren tobrocene? 
 And &t;a on &t;&ae;re ilcan tide &t;e hi w&ae;ron &t;is sprecende  &t;a com &t;&ae;r sum &ae;rendraca &amp; s&ae;gde Datianus &t;am casere &t;&ae;t ealle his godas w&ae;ron gefeallana &amp; eall tobrocene. 
 And &t;a maximianus &t;is geherde  &t;a cw&ae;&d; he  Ic swerige &t;urh mine h&ae;le &t;&ae;t &t;as feower men sceolon beon ascofene of &t;isse ceastre &amp; hi n&ae;fre ma her ne cuma&d;. 
 And &t;a bebead se casere &t;&ae;t mon pantaleon on carcerne beluce  &amp; &t;a o&d;re &t;reo he het macian on mislicum witum &amp; hi h&ae;fde beheowe. 
 And &t;a mid &t;y &t;e hi w&ae;ron h&ae;fde beheawan  &t;a w&ae;ron heora lichama genumen mid cristenum mannum  &amp; hi swi&d;e eadmodlice bebyrgdon. 
 And &t;a &ae;fter &t;am  bebead se casere &t;&ae;t mon pantaleon gecigde to him  &amp; &t;a he to him gecigd w&ae;s  &t;a cw&ae;&d; se casere to him  Pantaleon  hw&ae;t telstu &t;&ae;t &t;u m&ae;ge beswican mine handa gif &t;u ne ons&ae;cge urum godum? 
 &D;a cw&ae;&d; pantaleon  Nis me behefe &t;&ae;t ic andswerige &t;inum wordum. 
 And &t;a cw&ae;&d; maximianus se casere  Ermolaus &t;in lareow &amp; hermippus &amp; ypochratin ge&t;afodan &t;&ae;t hi ons&ae;gdan urum godum &amp; hi syndon nu onmiddan ura goda helle. 
 And &t;a so&d;lice ongeat pantaleon &t;&ae;t hi w&ae;ron gewuldrade mid criste. 
 And &t;a cw&ae;&d; pantaleon  Bebeod nu &t;&ae;t ic hi geseo beforan &t;e. 
 And &t;a cw&ae;&d; maximianus  Ic hi sende to o&d;ere ceastre &t;&ae;t hi sceolden &t;&ae;r wyrcan min weorc. 
 And &t;a andswerade him pantaleon &amp; he cw&ae;&d;  Wel &t;&ae;t is gecweden  &t;u unmedoma hund  &t;&ae;t &d;u ana lyxt  hi syndon on cristes ceastre. 
 And &t;a w&ae;s se casere swi&d;e eorre geworden &amp; he bebead &t;&ae;t him mon gegearawade manige tintregan &t;&ae;t hi hine mihton oferswi&d;an  &amp; n&ae;nig hine ne mihte oferswi&d;an. 
 And &t;a bebead se casere &t;&ae;t mon mid sweorde ofsloge &t;&ae;ne halgan pantaleon  &amp; he &t;a w&ae;s macigende &t;&ae;t hine mon h&ae;fde beeow &amp; &t;&ae;t hi his lichaman on fyre forb&ae;rndan. 
 And &t;a witodlice eode pantaleon mid miccle gefean &t;&ae;r hine mon cwellan sceolde  &amp; he ongan singan &amp; cwe&t;an  Sepe expugnauerunt me. 
 He cw&ae;&d;  Mine feond fuhton wi&d; me swi&d;e gelome on minum iugo&d;hade &amp; hi ne mihton wi&d; me  &amp; &t;u  drihten  forbr&ae;cst mid &t;inre so&d;f&ae;stnysse synfulra sweoran. 
 And hine mon gel&ae;dde ut of &t;&ae;re ceastre  &amp; hi &t;a coman to &t;&ae;re stowe &t;&ae;r goda licade  &amp; hi hine &t;a gebundan to anan eletreowe. 
 And &t;a eode an of &t;am cwellerum &amp; sloh hine mid his sweorde. 
 And &t;&ae;rrihte wear&d; &t;&ae;t sweord forbegid swa o&d;er wex. 
 And &t;a &d;a cwelleras &t;is geseagan  &t;a cw&ae;don hi betweonan heom  Wutan feallan to his fotan &t;&ae;t he gebidde for us  for&d;an cristenra god is swy&d;e mycel. 
 And hi &t;a feollan to his fotan &amp; hi cw&ae;dan to him  We &t;e bidda&d; &t;&ae;t &t;u gebidde for us us selle forgifnysse crist. 
 Bescilde for&d;an we gelyfa&d; on crist. 
 And &t;a ahof se halga pantaleon his handa to heofonan &amp; he cw&ae;&d;  Domine deus  comple desiderium meum. 
 He cw&ae;&d;  Min drihten god  gefyl mine ben on &t;isse stowe  sele eallum &t;issum mannum forgifenysse heora synna &amp; sele heom d&ae;l on &t;inum rice. 
 And &t;a andswerade him stefn of heofonan &amp; seo w&ae;s cwe&t;ende  &d;u goda &t;eow  &t;in geornfulnes bi&d; gefylled &amp; heofona &t;e is ontyned  &amp; &t;in bida&d; engla &t;reatas  &amp; &t;in setl is gewuldrad &t;&ae;t &t;e gegearawad is. 
 And ne bist &t;u pantaleon gecweden ac &t;u bist mildheortnes gecweden  for&d;an manige syndon alesed &t;urh &t;e. 
 And beo &t;u so&d;lice strang. 
 And sorgendum ic onfo be &t;inre bene  &amp; ic beo seocra l&ae;ce &amp; eohtendra lateow. 
 And &t;a se halga pantaleon &t;is geherde  &t;a cleopade he &amp; he cw&ae;&d; to &t;am mannum  Ofslea&d; me nu  for&d;an nu so&d;lice is min tid cumen. 
 And &t;a ondr&ae;dan hi heom gif hi hine ofslogan. 
 And &t;a cw&ae;&d; pantaleon  Gif ge &t;&ae;t nella&d; don  ne habba ge d&ae;l on me. 
 And &t;a hi &t;is geherdan  &t;a eodan hi mid miccle gefean to him &amp; hi cyston his leoman &amp; ofslogan hine &t;a. 
 And &t;&ae;rrihte w&ae;s his lichaman &ae;teowad swa hwit swa snau  &amp; arn meolc for blod of his lichaman. 
 And &t;&ae;r gewear&d; sum treow &amp; &t;&ae;t w&ae;s eall ful w&ae;stma. 
 And &t;a coman ealles &t;&ae;s rices ceasterware &amp; woldan smyrian his lichaman. 
 And &t;a geseagan hi &t;&ae;t meolc arn for blod of his lichaman &amp; &t;&ae;r wear&d; &t;&ae;t treow w&ae;stma ful  &amp; hi sealdon &t;&ae;s gode wuldor. 
 And manige men of &t;am folce gelyfdon on god  &amp; &t;a hi &t;as wundor geseagan &t;e &t;&ae;r geworden w&ae;s be &t;am halgan pantaleone. 
 And &t;a maximianus &t;is geherde  &t;a bebead he &t;&ae;t mon &t;&ae;t treow forcurfe &amp; pantaleones lichaman forb&ae;rnde. 
 And &t;a w&ae;s geworden &t;&ae;t he w&ae;s genumen. 
 Cynrene  &amp; hi hine ge. 
 Halgum lande &amp; under halgum bocum. 
 And &t;a halgan cwelleras w&ae;ron gefreode  &t;a &t;e pantaleon &ae;r l&ae;ddon &amp; hi hine h&ae;fde beheowan  &amp; w&ae;ron heom &t;a eft hwerfende mid mycele gefean. 
 And nu ealle &t;a men &t;a &t;e hine lufia&d; &t;&ae;ne halgan pantaleon mid incundan mode  &t;&ae;nne onfo&d; hi goddre mede beforan gode. 
 Ac lufige we nu  men &t;a leofestan  &t;&ae;ne halgan godes martyr &amp; him mid eadmodnysse toclypian &amp; hine biddan &t;&ae;t he us &t;ingige to &t;am drihtene se &d;e gesceop heofonas &amp; eor&d;an on syx dagan  &amp; on &t;&ae;ne seofo&d;an d&ae;ge he hine gehreste fram &ae;lcum weorce  &amp; he &t;a bebead &t;&ae;t mon &t;a ilcan bysene heolde. 
 And nu ealle &t;a &t;e gelome wyrca&d; unalesed weorc on sunnand&ae;ge o&d;&d;e on sunnan. 
 E la&d; so&d; is &t;&ae;nne &t;&ae;t &t;eos boc s&ae;g&d;  ne besitta&d; &t;a n&ae;fre godes rice  ac forwur&d;a&d; on helle mid &t;am werigdan deoflum. 
 &D;&ae;r bi&d; &ae;lc yfel gemenged  ne &t;&ae;r ne bi&d; n&ae;nig god &ae;teowad. 
 Ac geswican we untidweorca &amp; tilian &t;&ae;t we to gode becuman motan  &amp; &t;onne mid him beon a worulda a worold a butan ende. 
 Amen. 
