 &D;EOS BOC SCEAL TO WIOGORA CEASTRE. 
 &AE;lfred kyning hate&d; gretan W&ae;rfer&d; biscep his wordum luflice &amp; freondlice; 
 &amp; &d;e cy&d;an hate &d;&ae;t me com swi&d;e oft on gemynd  hwelce wiotan iu w&ae;ron giond Angelcynn  &ae;g&d;er ge godcundra hada ge woruldcundra; 
 &amp; hu ges&ae;liglica tida &d;a w&ae;ron giond Angelcynn; 
 &amp; hu &d;a kyningas &d;e &d;one onwald h&ae;fdon &d;&ae;s folces on &d;am dagum Gode &amp; his &ae;rendwrecum hyrsumedon; 
 &amp; hie &ae;g&d;er ge hiora sibbe ge hiora siodo ge hiora onweald innanbordes wel gehioldon  &amp; eac ut hiora e&d;el gerymdon; 
 &amp; hu him &d;a speow &ae;g&d;er ge mid wige ge mid wisdome; 
 &amp; eac &d;a godcundan hadas hu giorne hie w&ae;ron &ae;g&d;er ge ymb lare ge ymb liornunga  ge ymb ealle &d;a &d;iowotdomas &d;e hie Gode don scoldon; 
 &amp; hu man utanbordes wisdom &amp; lare hieder on lond sohte  &amp; hu we hie nu sceoldon ute begietan gif we hie habban sceoldon. 
 Sw&ae; cl&ae;ne hio w&ae;s o&d;feallenu on Angelcynne &d;&ae;t swi&d;e feawa w&ae;ron behionan Humbre &d;e hiora &d;eninga cu&d;en understondan on Englisc  o&d;&d;e fur&d;um an &ae;rendgewrit of L&ae;dene on Englisc areccan; 
 &amp; ic wene &d;&ae;tte noht monige begiondan Humbre n&ae;ren. 
 Sw&ae; feawa hiora w&ae;ron &d;&ae;t ic fur&d;um anne anlepne ne m&ae;g ge&d;encean besu&d;an Temese &d;a &d;a ic &ae;rest to rice feng. 
 Gode &ae;lmihtegum sie &d;onc &d;&ae;tte we nu &ae;nigne on stal habba&d; lareowa. 
 &amp; for&d;on ic &d;e bebiode &d;&ae;t &d;u do sw&ae; ic geliefe &d;&ae;t &d;u wille  &d;&ae;t &d;u &d;e &d;issa woruld&d;inga to &d;&ae;m ge&ae;metige sw&ae; &d;u oftost m&ae;ge  &d;&ae;t &d;u &d;one wisdom &d;e &d;e God sealde &d;&ae;r &d;&ae;r &d;u hiene bef&ae;stan m&ae;ge  georne bef&ae;ste. 
 Ge&d;enc hwelc witu us &d;a becomon for &d;isse worulde  &d;a &d;a we hit nohw&ae;&d;er ne selfe ne lufodon ne eac o&d;rum monnum ne lefdon: &d;one naman anne we lufodon &d;&ae;t we Cristne w&ae;ren  &amp; swi&d;e feawe &d;a &d;eawas. 
 &D;a ic &d;a &d;is eall gemunde &d;a gemunde ic eac hu ic geseah  &ae;r&d;&ae;m&d;e hit eall forhergod w&ae;re &amp; forb&ae;rned  hu &d;a ciricean giond eall Angelcynn stodon ma&d;ma &amp; boca gefyld&ae; ond eac micel menigeo Godes &d;iowa &amp; &d;a swi&d;e lytle fiorme &d;ara boca wiston  for&d;&ae;m&d;e hie hiora nan wuht ongiotan ne meahton ond &t;&ae;t w&ae;s for&d;&ae;m&d;e hie n&ae;ron on hiora agen ge&d;iode awritene. 
 Swelce hie cw&ae;den: Ure ieldran  &d;a &d;e &d;as stowa &ae;r hioldon  hie lufodon wisdom &amp; &d;urh &d;one hie begeaton welan &amp; us l&ae;fdon. 
 Her mon m&ae;g giet gesion hiora sw&ae;&d;  ac we him ne cunnon &ae;fterspyrigean  &amp; for&d;&ae;m we habba&d; nu &ae;g&d;er forl&ae;ten ge &d;one welan ge &d;one wisdom  for&d;&ae;m&d;e we noldon to &d;&ae;m spore mid ure mode onlutan. 
 &D;a ic &d;a &d;is eall gemunde  &d;a wundrade ic swi&d;e swi&d;e &d;ara godena wiotona &d;e giu w&ae;ron giond Angelcynn  &amp; &d;a bec eall&ae; befullan geliornod h&ae;fdon  &d;&ae;t hie hiora &d;a n&ae;nne d&ae;l noldon on hiora agen ge&d;iode wendan. 
 Ac ic &d;a sona eft me selfum andwyrde &amp; cw&ae;&d;: Hie ne wendon &d;&ae;tte &ae;fre menn sceolden sw&ae; recclease weor&d;an &amp; sio lar sw&ae; o&d;feallan; 
 For &d;&ae;re wilnunga hie hit forleton  &amp; woldon &d;&ae;t her &d;y mara wisdom on londe w&ae;re &d;y we ma ge&d;eoda cu&d;on. 
 &D;a gemunde ic hu sio &ae; w&ae;s &ae;rest on Ebreisc ge&d;iode funden  &amp; eft  &d;a hie Creacas geliornodon  &d;a wendon hie hie on hiora agen ge&d;iode ealle  &amp; eac ealle o&d;re bec. 
 &amp; eft L&ae;denware sw&ae; same  si&d;&d;an hie hie geliornodon  hie hie wendon ealla &d;urh wise wealhstodas on hiora agen ge&d;iode. 
 Ond eac ealla o&d;r&ae; Cristn&ae; &d;ioda sumne d&ae;l hiora on hiora agen ge&d;iode wendon. 
 For&d;y me &d;ync&d; betre  gif iow sw&ae; &d;ync&d;  &d;&ae;t we eac sum&ae; bec  &d;a &d;e niedbe&d;earfosta sien eallum monnum to wiotonne  &d;&ae;t we &d;a on &d;&ae;t ge&d;iode wenden &d;e we ealle gecnawan m&ae;gen  &amp; gedon sw&ae; we swi&d;e ea&d;e magon mid Godes fultume  gif we &d;a stilnesse habba&d;  &d;&ae;t eall sio giogu&d; &d;e nu is on Angelcynne friora monna  &d;ara &d;e &d;a speda h&ae;bben &d;&ae;t hie &d;&ae;m befeolan m&ae;gen  sien to liornunga o&d;f&ae;ste  &d;a hwile &d;e hie to nanre o&d;erre note ne m&ae;gen  o&d; &d;one first &d;e hie wel cunnen Englisc gewrit ar&ae;dan: l&ae;re mon si&d;&d;an fur&d;ur on L&ae;denge&d;iode &d;a &d;e mon fur&d;or l&ae;ran wille &amp; to hieran hade don wille. 
 &D;a ic &d;a gemunde hu sio lar L&ae;denge&d;iodes &ae;r &d;issum afeallen w&ae;s giond Angelcynn  &amp; &d;eah monige cu&d;on Englisc gewrit ar&ae;dan  &d;a ongan ic ongemang o&d;rum mislicum &amp; manigfealdum bisgum &d;isses kynerices &d;a boc wendan on Englisc &d;e is genemned on L&ae;den Pastoralis  &amp; on Englisc Hierdeboc  hwilum word be worde  hwilum andgit of andgiete  sw&ae; sw&ae; ic hie geliornode &ae;t Plegmunde minum &ae;rcebiscepe &amp; &ae;t Assere minum biscepe &amp; &ae;t Grimbolde minum m&ae;sseprioste &amp; &ae;t Iohanne minum m&ae;ssepreoste. 
 Si&d;&d;an ic hie &d;a geliornod h&ae;fde  sw&ae; sw&ae; ic hie forstod  &amp; sw&ae; ic hie andgitfullicost areccean meahte  ic hie on Englisc awende: ond to &ae;lcum biscepstole on minum rice wille ane onsendan; 
 &amp; on &ae;lcre bi&d; an &ae;stel  se bi&d; on fiftegum mancessan. 
 Ond ic bebiode on Godes naman &d;&ae;t nan mon &d;one &ae;stel from &d;&ae;re bec ne do  ne &d;a boc from &d;&ae;m mynstre: uncu&d; hu longe &d;&ae;r sw&ae; gel&ae;rede biscepas sien  sw&ae; sw&ae; nu Gode &d;onc ge wel hw&ae;r siendon; 
 For&d;y ic wolde &d;&ae;tte hie ealneg &ae;t &d;&ae;re stowe w&ae;ren  buton se biscep hie mid him habban wille o&d;&d;e hio hw&ae;r to l&ae;ne sie  o&d;&d;e hwa o&d;re biwrite. 
