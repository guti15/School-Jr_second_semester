 Gaderode me &t;onne kigclas  and stu&t;ansceaftas  and lohsceaftas and hylfa to &ae;lcum &t;ara tola &t;e ic mid wircan cu&d;e  and bohtimbru and bolttimbru  and  to &ae;lcum &t;ara weorca &t;e ic wyrcan cu&d;e  &t;a wlitegostan treowo be &t;am dele &d;e ic aberan meihte. 
 Ne com ic na&t;er mid anre byr&d;ene ham &t;e me ne lyste ealne &t;ane wude ham brengan  gif ic hyne ealne aberan meihte. 
 On &ae;lcum treowo ic geseah hw&ae;thwugu &t;&ae;s &t;e ic &ae;t ham be&t;orfte. 
 For&t;am ic l&ae;re &ae;lcne &d;ara &t;e maga si and manigne w&ae;n h&ae;bbe  &t;&ae;t he menige to &t;am ilcan wuda &t;ar ic &d;as stu&d;ansceaftas cearf  fetige hym &t;ar ma  and gefe&d;rige hys w&ae;nas mid fegrum gerdum  &t;at he mage windan manigne smicerne wah  and manig &ae;nlic hus settan  and fegerne tun timbrian  and &t;&ae;r murge and softe mid m&ae;ge on eardian &ae;g&d;er ge wintras ge sumeras  swa swa ic nu ne gyt ne dyde. 
 Ac se &t;e me l&ae;rde  &t;am se wudu licode  se m&ae;g gedon &t;&ae;t ic softor eardian m&ae;ge &ae;g&d;er ge on &t;isum l&ae;nan stoclife be &t;is w&ae;ge &d;a while &t;e ic on &t;isse weorulde beo  ge eac on &t;am hecan hame &d;e he us gehaten hef&d; &t;urh scanctus Augustinus and sanctus Gregorius and scanctus Ieronimus  and &t;urh manege o&d;&d;re halie f&ae;dras. 
 Swa ic gelyfe eac &t;&ae;t he gedo for heora ealra earnunge  &ae;g&d;er ge &t;isne weig gelimpfulran gedo  &t;onne he &ae;r &t;issum wes  ge hure mines modes eagan to &t;am ongelihte  &t;&ae;t ic mage rihtne weig aredian to &t;am ecan hame and to &t;am ecan are  and to &t;are ecan reste &t;e us gehaten is &t;urh &t;a halgan f&ae;deras. sie swa. 
 Nis hit nan wundor &t;eah man swilc ontimber gewirce  and eac on &t;are lade and eac on &t;&ae;re bytlinge; ac &ae;lcne man lyst  si&d;&d;an he &ae;nig cotlyf on his hlafordes l&ae;ne myd his fultume getimbred h&ae;f&d;  &t;&ae;t he hine mote hwilum &t;ar on gerestan  and huntigan  and fuglian  and fiscian  and his on gehwilce wisan to &t;ere l&ae;nan tilian  &ae;g&t;&ae;r ge on se ge on lande  o&d; &t;one fyrst &t;e he bocland and &ae;ce yrfe &t;urh his hlafordes miltse geearnige. 
 Swa gedo se weliga gidfola  se &d;e eg&d;er wilt ge &t;issa l&ae;nena stoclife ge &t;ara ecena hama. 
 Se &d;e &ae;g&t;er gescop and &ae;g&d;eres wilt  forgife me &t;&ae;t me to &ae;g&d;rum onhagige: ge her nytwyrde to beonne  ge huru &t;ider to cumane. 
 Agustinus  Cartaina bisceop  worhte twa bec be his agnum inge&t;ance; &t;a bec sint gehatene Soliloquiorum  &t;at is  be hys modis smeaunge and tweounga  hu hys gesceadwisnes answarode hys mode &t;onne &t;&ae;t mod ymbe hw&ae;t tweonode  o&d;&t;e hit hw&ae;s wilnode to witanne  &t;&ae;s &t;e hit &ae;r for sweotole ongytan ne meahte. 
