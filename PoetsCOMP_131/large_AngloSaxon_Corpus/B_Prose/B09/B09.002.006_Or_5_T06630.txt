 Ic wat  cw&ae;&d; Orosius  hw&ae;t se Romana gelp swi&t;ost is  for &t;on &t;e hie monega folc oferwunnan  &amp; monege cyningas beforan hiera triumphan oftr&ae;dlice drifon. 
 &T;&ae;t sindon &t;a godan tida &t;e hie ealneg foregielpa&d;  gelicost &t;&ae;m &t;e hie nu cwe&t;en &t;&ae;t &t;a tida him anum gesealde w&ae;ron  &amp; n&ae;ren eallum folcum. 
 Ac &t;&ae;r hie hit georne ongitan cu&t;en  &t;onne wisten hie &t;&ae;t hie w&ae;ron eallum folcum gem&ae;ne. 
 Gif hie &t;onne cwe&d;a&d; &t;&ae;t &t;a tida goda w&ae;ron  for &t;on &t;e hie &t;a ane burg welge gedydan  &t;onne magon hie ryhtor cwe&t;an &t;&ae;t &t;&ae;t w&ae;ren &t;a unges&ae;lgestan  for &t;on &t;e &t;urh &t;&ae;re anre burge wlenco wurdon ealle o&t;ra to w&ae;dlan gedone. 
 Gif hie &t;onne &t;&ae;s ne geliefen  ascian &t;onne Italie hiera agne londleode  hu him &t;a tida gelicoden  &t;a hie mon slog &amp; hiende  &amp; on o&t;ru land sealde XX wintra &amp; C. 
 Gif hie &t;onne him ne geliefen  ascien &t;onne Ispanie  &t;e &t;&ae;t ilce w&ae;ron dreogende CC wintra  &amp; monege o&t;re &t;eoda; &amp; eac &t;a monegan cyningas  hu him licade  &t;onne hie mon on geocum &amp; on racentum beforan hiera triumphan drifon  him to gelpe  wi&d; Rome weard  &amp; si&t;&t;an on carcernum l&ae;gon  o&t; hie dea&d;e swulton. 
 &amp; hie monege cyningas geswencton  to &t;on &t;&ae;t hie eall gesealdon &t;&ae;t hie &t;onne h&ae;fdon wi&t; hiera earman life. 
 Ac for &t;on hit is us uncu&d; &amp; ungeliefedlic for &t;on &t;e we sint on &t;&ae;m fri&t;e geborene &t;e hie &t;a unea&d;e hiera feorh mid geceapedon. 
 &T;&ae;t w&ae;s si&t;&t;an Crist geboren w&ae;s &t;&ae;t we w&ae;ron of &ae;lcum &t;eowdome aliesde &amp; of &ae;lcum ege  gif we him fulgongan willa&t;. 
 &AE;fter &t;&ae;m &t;e Romeburg getimbred w&ae;s DC wintrum &amp; VI  &t;&ae;t w&ae;s &t;y ilcan geare &t;e Cartaina toworpen w&ae;s  &ae;fter hiere hryre Gneo Cornelius &amp; Lentulus Lucio towurpon Corinthum  ealra Creca heafedburg. 
 On hiere bryne gemulton ealle &t;a onlicnessa tog&ae;dere &t;e &t;&ae;rbinnan w&ae;ron  ge gyldene  ge sylfrene  ge &ae;rene  ge cyprene  &amp; on pyttas besuncan. 
 Giet to d&ae;ge mon h&ae;t Corrinthisce fatu ealle &t;e &t;&ae;rof gewarhte w&ae;ron  for &t;on &t;e hie sint f&ae;gran &amp; dierran &t;onne &ae;negu o&t;ru. 
 On &t;&ae;m dagum w&ae;s an hirde on Ispanium  se w&ae;s Ueriatus haten  &amp; w&ae;s micel &t;eofmon  &amp; on &t;&ae;re stalunge he wear&d; reafere. 
 &amp; on &d;&ae;m reaflace he him geteah to micelne monfultum  &amp; monege tunas oferhergeade. 
 &AE;fter &t;&ae;m his weorod weox to &t;on swi&t;e &t;&ae;t he monega land forhergeade. 
 &amp; Romanum wear&d; micel ege from him  &amp; Uecilius &t;one consul ongean hiene mid firde sendon  &amp; he &t;&ae;r gefliemed wear&d;  &amp; his folces se m&ae;sta d&ae;l ofslagen. 
 &AE;t o&t;rum cirre &t;ider for Gaius Folucius se consul  &amp; eac gefliemed wear&d;. 
 &AE;t &t;riddan cirre &t;ider for Claudius se consul  &amp; &t;ohte &t;&ae;t he Romana bismer gewrecan sceolde  ac he hit on &t;&ae;m f&ae;relte swi&t;or geiecte  &amp; unea&t;e self com aweg. 
 &AE;fter &t;&ae;m Ueriatus gemette mid &t;rim hunde monna Romana an M on anum wuda. 
 &T;&ae;r w&ae;s Ueriatuses folces ofslagen LXX  &amp; Romana CCC  &amp; &t;a o&t;re gefliemde. 
 On &t;&ae;m fleame wear&d; an Ueriatuses &t;egn &t;&ae;m o&t;rum to longe &ae;fterfylgende  o&t; mon his hors under him ofsceat. 
 &T;a woldon &t;a o&t;re ealle hiene &ae;nne ofslean  o&t;&t;e gebindan. 
 &T;a slog he anes monnes hors mid his sweorde &t;&ae;t him wand &t;&ae;t heafod of. 
 Si&t;&t;an w&ae;s eallum &t;&ae;m o&t;rum swa micel ege from him &t;&ae;t hi hiene leng gretan ne dorstan. 
 &AE;fter &t;&ae;m Apius Claudius se consul gefeaht wi&d; G&ae;lle  &amp; &t;&ae;r gefliemed wear&d;; &amp; ra&t;e &t;&ae;s eft fird gel&ae;dde wi&t; hie  &amp; sige h&ae;fde  &amp; hiera ofslog VI M. 
 &T;a he hamweard w&ae;s  &t;a b&ae;d he &t;&ae;t mon dyde beforan him &t;one triumphan. 
 Ac him Romane untreowlice his forwierndon  &amp; hit under &t;&ae;t ladedon for &t;on &t;e he &ae;r &ae;t &t;&ae;m o&t;rum cirre sige n&ae;fde. 
 &AE;fter &t;&ae;m wear&t; swa micel moncwealm on Rome &t;&ae;t &t;&ae;r nan utancymen mon cuman ne dorste  &amp; monega land binnan &t;&ae;re byrig w&ae;ron butan &ae;lcum ierfwearde. 
 Hie witon &t;eah &t;&ae;t &t;&ae;t ilce yfel ofereode butan geblote  swa &t;a monegan &ae;r dydan &t;e hie wendon &t;&ae;t hie mid hiera deofolgildum gestiered h&ae;fden. 
 Butan tweon  gif hie &t;a blotan mehten  hie woldon secgean &t;&ae;t him hiera godas gehulpan. 
 Ac hit w&ae;s Godes gifu &t;&ae;t ealle &t;a l&ae;gon &t;e hit don sceoldon  o&t; hit self ofereode. 
 &AE;fter &t;&ae;m Fauius se consul for mid firde ongean Ueriatus  &amp; gefliemed wear&d;. 
 Se ilca consul gedyde eallum Romanum &t;a bismerlecestan d&ae;d  &t;a he aspon of Sci&t;&t;ium DC monna to him his ge&t;oftena  &amp; &t;a hie him to coman  he het him eallum &t;a honda of aceorfan. 
 &AE;fter &t;&ae;m Pompeius se consul for on Numentinas  Ispania &t;eode  &amp; gefliemed wear&t;. 
 Ymb XIIII gear &t;&ae;s &t;e Ueriatus wi&d; Romane winnan ongan  he wear&d; from his agnum monnum ofslagen; &amp; swa oft swa hiene Romane mid gefeohte gesohton  he hie simle gefliemde. 
 &T;&ae;r dydon &t;eah Romane lytla triew&t;a &t;&ae;t him &t;a w&ae;ron la&d;e &amp; unweor&t;e &t;e hiera hlaford beswican  &t;eh &t;e hie him leana to &t;&ae;re d&ae;de wenden. 
 Ic sceal eac niede &t;ara monegena gewinna geswigian &t;e on &d;&ae;m eastlondum gewurdon. 
 His me sceal a&t;reotan for Romana gewinnum. 
 On &t;&ae;re tide Mitridatis  Partha cyning  geeode Babyloniam  &amp; ealle &t;a land &t;e betwux &t;&ae;m tw&ae;m eaum w&ae;ron  Induse &amp; I&t;asfe  &t;a w&ae;ron &ae;r on Romana anwalde. 
 &amp; si&t;&t;an he gebr&ae;dde his rice east o&t; India gem&ae;ro. 
 &amp; Demetrias  Asia cyning  hiene tuwa mid firde gesohte. 
 &AE;t o&t;rum cirre he wear&d; gefliemed  &ae;t o&t;rum gefangen. 
 He w&ae;s on Romana onwalde  for &t;on &t;e hie hiene &t;&ae;r gesetton. 
 &AE;fter &t;&ae;m Mantius se consul for on Numentine  Ispania folc  &amp; &t;&ae;r w&ae;s winnende o&t; he genom fri&t; wi&t; &t;&ae;t folc  &amp; hiene si&t;&t;an aweg best&ae;l. 
 &T;a he ham com  &t;a heton hiene Romane gebindan  &amp; gebringean beforan Numentia f&ae;stennes geate. 
 &T;a naw&t;er ne hine &t;a eft ham l&ae;dan ne dorston &t;e hiene &t;ider l&ae;ddon  ne his &t;a onfon noldon &t;e hiene mon to brohte  ac swi&t;e hreowlice swa gebend he on anre stowe beforan &t;&ae;m geate w&ae;s wuniende  o&t; he his lif forlet. 
 On &t;&ae;m dagum Brutus se consul ofslog Ispania folces LX M  &t;a w&ae;ron Lusitaniam on fultume. 
 &amp; ra&t;e &t;&ae;s he for eft on Lusitanie  &amp; hiera ofslog L M  &amp; VI M gefeng. 
 On &t;&ae;m dagum for Lapidus se consul on &t;a nearran Ispanie  &amp; gefliemed wear&d;  &amp; his folces w&ae;s ofslagen VI M. 
 &amp; &t;a &t;e &t;&ae;r aweg comon  hie o&t;flugon mid &t;&ae;m m&ae;stan bismre. 
 Hw&ae;&t;er Romane hit witen nu &ae;negum men to secganne  hw&ae;t hiera folces on Ispanium on feawum gearum forwurde? 
 &T;onne hie from ges&ae;lgum tidum gilpa&d;  &t;onne w&ae;ron &t;a him selfum &t;a unges&ae;lgestan. 
 &D;a &t;a Seruius Fuluius &amp; Flaccus Quintus w&ae;ron consulas  wear&t; on Rome an cild geboren  &t;&ae;t h&ae;fde IIII fet &amp; IIII handa  &amp; IIII eagan  &amp; IIII earan. 
 On &t;&ae;m geare asprong up &AE;&t;na fyr on Sicilium  &amp; mare &t;&ae;s landes forb&ae;rnde &t;onne hit &ae;fre &ae;r dyde. 
 &AE;fter &t;&ae;m &t;e Romeburg getimbred w&ae;s DC wintrum &amp; XX  &t;a &t;a Mantius gedyde &t;one yfelan fri&t; on Numaantium swa hit Romane selfe s&ae;don &t;&ae;t under hiera anwalde nan bismerlecre d&ae;d ne gewurde  buton on &t;&ae;m gefeohte &ae;t Caudenes Furculus  &t;a sendon Romane Scipian on Numantie mid firde. 
 Hie sindon on &t;&ae;m nor&d;westende Ispania; &amp; heo hie selfe &ae;r &t;&ae;m mid feower M aweredon XIIII winter wi&d; Romana XL M  &amp; oftost sige h&ae;fdon. 
 &T;a bes&ae;t Scipia hie healf gear on hiera f&ae;stenne  &amp; hie to &t;on gebrocode &t;&ae;t him leofre w&ae;s &t;&ae;t hie hie seolfe forne&d;don &t;onne hie &t;a ierm&t;o leng &t;rowoden. 
 &T;a Scipia onget &t;&ae;t hie swelces modes w&ae;ron  &t;a het he sum his folc feohtan on &t;&ae;t f&ae;sten &t;&ae;t hie mid &t;&ae;m &t;&ae;t folc ut aloccoden. 
 &T;a w&ae;ron &t;a burgware to &t;on f&ae;gene &amp; to &t;on bli&d;e &t;&ae;t hie feohtan moston  &amp; gemong &d;&ae;m gefean hie hie selfe mid ealo&d; oferdrencton  &amp; ut irnende w&ae;ron &ae;t tw&ae;m geatum. 
 On &t;&ae;re byrig w&ae;s &ae;rest ealogeweorc ongunnen  for &t;on &t;e hie win n&ae;fdon. 
 On &t;&ae;m swicdome wear&t; Numantia dugu&d; gefeallen. 
 &amp; se d&ae;l &t;e &t;&ae;r to lafe wear&d; forb&ae;rndon ealle &t;a burg  for &d;on &t;e hie ne u&t;on &t;&ae;t hiera fiend to hiera ealdgestreonum fengon; &amp; &ae;fter &t;&ae;m hie hie selfe on &t;&ae;m fyre forspildon. 
 &T;a Scipia hiene hamweard wende of &t;&ae;m lande  &t;a com him to an eald mon  se w&ae;s Numentisc. 
 &T;a fr&ae;gn Scipia hiene an hwy hit gelang w&ae;re &t;&ae;t Numenti&ae; swa ra&d;e ahnescaden  swa hearde swa hie longe w&ae;ron. 
 &D;a s&ae;de he him &t;&ae;t hie w&ae;ren hearde  &t;a hwile &t;e hie hira anr&ae;dnesse geheoldon him betweonum  &amp; anfealdnesse; &amp; sona swa hie him betweonum unger&ae;dnesse upahofon  swa forwurdon hie ealle. 
 &D;a wear&d; Scipian &t;&ae;t ondwyrde swi&t;e andrysne  &amp; ealle Romana weotan for &d;&ae;m andwyrde &amp; for &t;am wordum hi wurdon swi&d;e mid geegsade  &t;a he ham com  for &t;on &t;e hie &t;a h&ae;fdon unger&ae;dnesse him betweonum. 
 On &t;&ae;re tide Craccus w&ae;s haten  an &t;ara consula  &amp; he winnan ongon wi&d; ealle &t;a o&t;re  o&t; hie hiene ofslogon. 
 &amp; eac on &t;&ae;re tide on Sicilium &t;a &t;eowas wunnan wi&d; &t;a hlafordas  &amp; unea&t;e oferwunnene wurdon  &amp; VI M ofslagen  &ae;r hie mon gebiggiean mehte  &amp; &ae;t &t;&ae;re anre byrg Minturnan hiera mon aheng fifte healf hund. 
 &AE;fter &t;&ae;m &t;e Romeburg getimbred w&ae;s DC wintrum &amp; XXI  Lucinius Crassus se consul  w&ae;s eac Romana ieldesta biscep  he gefor mid firde ongean Aristonocuse &t;&ae;m cyninge  se wolde geagnian him &t;a l&ae;ssan Asiam  &t;eh &t;e hie &ae;r Attalis his agen bro&d;or h&ae;fde Romanum to boclande geseald. 
 Crassuse w&ae;ron monege cyningas of monegum landum to fultume cumene. 
 An w&ae;s of Nicomedia  o&t;er of Bi&t;&t;inia  &t;ridda of Ponto  feor&t;a of Armenia  fifta of Argeate  sixta of Cappadocia  seofo&d;a of Filimine  eahte&t;a of Paflogoniam. 
 &amp; &t;ehhw&ae;&t;re  ra&d;e &t;&ae;s &d;e hie tog&ae;dere comon  se consul wear&d; gefliemed  &t;eh he micelne fultum h&ae;fde. 
 &T;a &t;&ae;t Perpena gehierde  se o&t;er consul  he &t;a hr&ae;dlice fird gegaderade  &amp; on &t;one cyning ungearone becom  &t;a his fird eall tofaren w&ae;s  &amp; hiene bedraf into anum f&ae;stenne  &amp; hiene bes&ae;t  o&t; hiene &t;a burgleode ageafan &t;&ae;m consule  &amp; hiene het si&t;&t;an to Rome bringan  &amp; on carcern bescufan  &amp; he &t;&ae;r leg o&t; he his lif forlet. 
 On &t;&ae;re tide Antiochuse  Asia cyninge  ge&t;uhte &d;&ae;t he rice genoh n&ae;fde  &amp; wilnade &t;&ae;t he Parthe begeate  &amp; &t;ider for mid monegum &t;usendum  &amp; hiene &t;&ae;r Parthe ie&t;elice oferwunnan  &amp; &t;one cyning ofslogan  &amp; him &t;&ae;t rice geagnedan; for &t;on Antiochus giemde hw&ae;t he h&ae;fde monna gerimes  &amp; ne nom nane ware hulice hie w&ae;ron  for &t;on hiera w&ae;s ma forcu&t;ra &t;onne &ae;lt&ae;wra. 
 On &t;&ae;re tide Scipia  se betsta &amp; se selesta Romana witena &amp; &t;egna  m&ae;nde his earfo&d;a to Romana witum  &t;&ae;r hie &ae;t hiera gemote w&ae;ron  hwy hie hiene swa unweor&d;ne on his ylde dyden; &amp; ascade hie for hwy hie nolden ge&t;encan ealle &t;a brocu &amp; &t;a geswinc &t;e he for hira willan  &amp; eac for hiera nied&t;earfe fela wintra dreogende w&ae;s  unarimedlice oft; &amp; hu he hie adyde of Hannibales &t;eowdome  &amp; of monegre o&t;erre &t;eode; &amp; hu he him to &t;eowdome gewylde ealle Ispanie  &amp; ealle Africe. 
 On &t;&ae;re ilcan niht &t;e he on d&ae;g &t;as word spr&ae;c Romane him ge&t;ancodon ealles his geswinces mid wyrsan leane &t;onne he to him geearnod h&ae;fde &t;a hie hiene on his bedde asmorodon &amp; a&t;rysemodon  &t;&ae;t he his lif alet. Eala  Romane  hwa m&ae;g eow nu truwian &t;a ge swylc lean dydon eowrum &t;am getrywestan witan? 
 &D;a &t;a Emilius Orestes w&ae;s consul  E&t;na fyr afleow up swa brad &amp; swa micel  &t;&ae;tte feawe men &t;ara monna mehten beon eardf&ae;ste  &t;e on Lipare w&ae;ron &t;&ae;m iglande  &t;e &t;&ae;r nihst w&ae;s  for &t;&ae;re h&ae;te &amp; for &t;&ae;m stence; ge ealle &d;a clifu &t;e neah &t;&ae;m s&ae; w&ae;ron forburnan to ascan; &amp; ealle &t;a scipu formulton &t;e neah &t;&ae;m s&e; f&ae;rende w&ae;ron  ge ealle &t;a fiscas &t;e on &t;&ae;m s&ae; w&ae;ron acw&e;lan for &t;&ae;re h&ae;te. 
 &D;a &t;a Marcus Flaccus w&ae;s consul  comon g&ae;rstapan on Affrice  &amp; &ae;lc wuht forscurfon &t;&ae;s &t;e on &t;&ae;m lande w&ae;s weaxendes &amp; growendes. 
 &AE;fter &t;&ae;m com an wind  &amp; forbleow hie ut on s&ae;. 
 &AE;fter &t;&ae;m &t;e hie adruncne w&ae;ron  hie wearp se s&ae; up  &amp; si&t;&t;an m&ae;st eall forwear&d; &t;&ae;t on &t;&ae;m lande w&ae;s  ge monna  ge nietena  ge wildeora for &t;&ae;m stence. 
 &AE;fter &t;&ae;m &t;e Romeburg getimbred w&ae;s DC wintrum &amp; XXVII  &t;a &t;a Lucius Mella &amp; Quintus Flamineus w&ae;ron consulas  &t;a gewear&d; &t;a senatos &t;&ae;t mon eft sceolde getimbran Cartainam. 
 Ac &t;&ae;re ilcan niht &t;e mon on d&ae;g h&ae;fde &t;a burg mid stacum gemearcod  swa swa hie hie &t;a wyrcean woldon  wulfas atugan &t;a stacan up  &amp; &t;a men forleton &t;&ae;t weorc for &t;&ae;m  &amp; longe gemot ymb &t;&ae;t h&ae;fdon hw&ae;&d;er hit tacnade  &t;e sibbe &t;e unsibbe  &amp; hie hie swa &t;eah eft getimbredon. 
 On &t;&ae;re tide Metellus se consul for on Belearis &t;&ae;t land  &amp; oferwan &t;a wicingas &t;e on &t;&ae;t land hergedon  &t;eh &t;ara londleoda eac fela forwurde. 
 &AE;fter &t;&ae;m &t;e Romeburg getimbred w&ae;s DC wintrum &amp; XXVII  Fauius se consul gemette Betuitusan  Gallia cyning  &amp; hiene mid lytlum fultume ofercom. 
 &AE;fter &t;&ae;m &t;e Romeburg getimbred w&ae;s DC wintra &amp; XXXV  &t;a &t;a Scipia Nasica &amp; Lucius Calfurnius w&ae;ron consulas on Rome  Romane wunnon wi&d; Geoweor&t;an  Nume&d;ia cyninge. 
 Se ilca Geoweor&d;a w&ae;s Mecipsuses m&ae;g  Nume&d;ia cyninges. 
 &amp; he hiene on his geogo&d;e underfeng  &amp; hiene fedan het  &amp; tyhtan mid his twam sunum. 
 &amp; &t;a se cyning gefor  he bebead his tw&ae;m sunum &t;&ae;t hie &t;&ae;s rices &t;riddan d&ae;l Geoweor&t;an sealden. 
 Ac si&t;&t;an se &t;ridda d&ae;l on his gewealde w&ae;s  he beswac begen &t;a suna: o&t;erne he ofslog  o&t;erne adr&ae;fde. 
 &amp; he si&t;&t;an gesohte Romane him to fri&t;e. 
 &amp; hie sendon Calfurnan &t;one consul mid him mid firde. 
 Ac Geoweor&d;a geceapade mid his feo &ae;t &t;&ae;m consule &t;&ae;t he &t;&ae;s gewinnes lytel &t;urhteah. 
 &AE;fter &t;&ae;m Geoweor&t;a com to Rome  &amp; diegellice geceapade to &t;&ae;m senatum  to anum &amp; to anum  &t;&ae;t hie ealle w&ae;ron ymb hiene twywyrdige. 
 &T;a he hiene hamweard of &t;&ae;re byrig wende  &t;a t&ae;lde he Romane  &amp; hie swi&t;e bismrade mid his wordum  &amp; s&ae;de &t;&ae;t mon nane burg ne mehte ie&d; mid feo geceapian  gif hiere &ae;nig mon ceapode. 
 &T;&ae;s on &t;&ae;m &ae;fterran geare Romane sendon Anilius Mostumius &t;one consul mid LX M angean Geoweor&t;an. 
 Heora gemeting w&ae;s &ae;t Colima &t;&ae;re byrig  &amp; &t;&ae;r w&ae;ron Romane oferwunnen. 
 &amp; si&t;&t;an lytle hwile hie genamon fri&t; him betweonum  &amp; si&t;&t;an m&ae;st ealle Africe gecirdon to Geoweor&t;an. 
 &AE;fter &t;&ae;m Romane sendon eft Metellus mid firde angean Geoweor&t;an  &amp; he sige h&ae;fde &ae;t twam cierrun &amp; &ae;t &t;riddan cierre he bedraf Geoweor&t;an on Nume&d;iam his agen lond  &amp; hiene geniedde &t;&ae;t he sealde Romanum &t;reo hund gisla. 
 &amp; he &t;eh si&t;&t;an na &t;y l&ae;s ne hergeade on Romane. 
 &T;a sendon hie eft Marius &t;one consul angean Geoweor&t;an  a swa lytigne &amp; a swa br&ae;gdenne swa he w&ae;s; &amp; for to anre byrg gelicost &t;&ae;m &t;e he hie abrecan &t;ohte. 
 Ac sona swa Geoweor&t;a h&ae;fde his fultum to &t;&ae;re byrg gel&ae;dd angean Marius  &t;a forlet he Marius &t;&ae;t f&ae;sten  &amp; for to o&t;rum  &t;&ae;r he geascade &t;&ae;t Geoweor&t;an goldhord w&ae;s  &amp; geniedde &t;a burgleode &t;&ae;t hie him eodon on hond  &amp; him ageafon eall &t;&ae;t licgende feoh &t;&ae;t &t;&ae;rbinnan w&ae;s. 
 &T;a ne getruwade Geoweor&t;a his agnum folce ofer &t;&ae;t  ac ge&t;oftade him wi&t; Bohan  Mauritania cyning. 
 &amp; he him com to mid micle monfultume  &amp; oftr&ae;dlice on Romane stalade  o&t; hie gecw&ae;don folcgefeoht him betweonum. 
 To &t;&ae;m gefeohte h&ae;fde Boho Geoweor&t;an broht to fultume LX M gehorsedra butan fe&t;an. 
 N&ae;s na mid Romanum &ae;r ne si&t;&t;an swa heard gefeoht swa &t;&ae;r w&ae;s  for &t;on &t;e hie wurdon on &ae;lce healfe utan befangen  &amp; heora eac m&ae;st for &t;on forwear&t; &t;e hiora gemitting w&ae;s on sondihtre dune  &t;&ae;t hie for duste ne mehton geseon hu hi hi behealdan sceolden. 
 Toeacan &t;&ae;m hie derede &ae;g&t;er ge &t;urst ge h&ae;te  &amp; ealne &d;one d&ae;g w&ae;ron &t;&ae;t &t;afiende o&t; niht. 
 &T;a on mergen hie w&ae;ron &t;&ae;t ilce donde  &amp; eft w&ae;ron on &ae;lce healfe utan befangen  swa hie &ae;r w&ae;ron. 
 &amp; &t;a hie swi&d;ost tweode hw&ae;&d;er hie aweg comen  &t;a gecw&ae;don hie &t;&ae;t hie sume hie be&ae;ftan wereden  &amp; sume &t;urh ealle &t;a truman ut afuhten  gif hie mehten. 
 &T;a hie swa gedon h&ae;fdon  &t;a com an ren; &amp; swi&t;e Mauritani&ae; w&ae;ron mid &t;&ae;m gewergade  for &t;on &t;e hiera sceldas w&ae;ron betogen mid elpenda hydum  &t;&ae;t hie heora feawa for &t;am w&ae;tan ahebban mehton  &amp; for &t;&ae;m gefliemde wurdon  for &t;on &t;e elpendes hyd wile drincan w&ae;tan  gelice &amp; spynge de&d;. 
 &T;&ae;r wear&d; Mauritania ofslagen LX M &amp; an hund. 
 &AE;fter &t;&ae;m Boho genom fri&t; wi&d; Romanum  &amp; him Geoweor&t;an gebundenne ageaf  &amp; hiene mon dyde si&t;&t;an on carcern &amp; his twegen suna  o&t; hie &t;&ae;r ealle acw&ae;lon. 
 &AE;fter &t;&ae;m &t;e Romeburg getimbred w&ae;s VI hunde wintra &amp; XLII  &t;a &t;a Malius &amp; Cuintinus w&ae;ron consulas  Romane gefuhton wi&d; Cimbros &amp; wi&d; Teutonas &amp; wi&d; Ambronos  &t;as &t;eoda w&ae;ron on Gallium  &amp; &t;&ae;r ealle ofslagene wurdon buton X monnum  &t;&ae;t w&ae;s XL M. 
 &amp; &t;&ae;r w&ae;s Romane ofslagen eahtatig &t;usenda  &amp; heora consul &amp; his twegen suna. 
 &AE;fter &t;&ae;m &t;a ilcan &d;eoda bes&ae;tan Marius &t;one consul on anum f&ae;stenne  &amp; hit long first w&ae;s &ae;r he ut wolde faran to gefeohte  &ae;r him mon s&ae;de &t;&ae;t hie wolden faran on Italiam  Romana lond. 
 Ac si&t;&t;an he him for to ut of &t;&ae;m f&ae;stenne  &t;a hi hi on anre dune gemetton  &t;a m&ae;nde &t;&ae;s consules folc to him heora &t;urst  &t;e him getenge w&ae;s. 
 &T;a andwyrde he him  &amp; cw&ae;&d;: Ea&t;e we magon geseon on o&t;re healfe urra feonda hw&ae;r se drinca is gelang &t;e us nihst is; ac for &t;&ae;m &t;e hie us near sint  we him ne magon buton gefeohte to cuman. 
 &T;&ae;r h&ae;fdon Romane sige  &amp; &t;&ae;r w&ae;s Gallia ofslagen twa hund M  &amp; hiora latteow  &amp; eahtatig M gefangen. 
 &AE;fter &t;&ae;m &t;e Romeburg getimbred w&ae;s VI hunde wintrum &amp; XLV  on &t;&ae;m fiftan geare &t;e Marius w&ae;s consul  &amp; eac &t;a mid Romanum w&ae;s sibb of o&t;rum folcum  &t;a ongunnon Romane &t;a m&ae;stan sace him betweonum up ar&ae;ran  &t;eh ic hit nu scortlice secgan scyle  cw&ae;&d; Orosius  hwa &t;&ae;s ordfruman w&ae;ron. 
 &T;&ae;t w&ae;s &ae;rest Marius se consul  &amp; Lucius  &amp; Apulcius  &amp; Saturninus  &t;&ae;t hie adr&ae;fdon Metellus &t;one consul on el&t;eode  se w&ae;s consul &ae;r Marius. 
 Hit w&ae;s &t;a swi&t;e o&t;&t;yncende &t;am o&t;rum consulum  Pompeiuse &amp; Caton; &t;eh &t;e hie mid &t;&ae;re wrace &t;&ae;m adr&ae;fdan on nanum stale beon ne mehton  hie &t;eh &t;urhtugon &t;&ae;t hie ofslogon Lucius &amp; Saturninus  &amp; eft w&ae;ron biddende &t;&ae;t Metellus to Rome moste. 
 Ac him &t;agiet Marius &amp; Furius forwierndon  &amp; him &t;a si&t;&t;an se feondscipe w&ae;s betweonum weaxende  &t;eh &t;e hie hit openlice cy&t;an ne dorsten for &t;ara senatum ege. 
 &AE;fter &t;&ae;m &t;e Romeburg getimbred w&ae;s VI C wintra &amp; LXI  on &t;&ae;m siextan geare &t;e Iulius se casere w&ae;s consul &amp; Lucius Martius  wear&t; ofer ealle Italia ungeferlic unsibb &amp; openlice cu&d; betuh Iuliuse &amp; Pompeiuse  &t;eh hie hit &ae;r swi&t;e him betweonum diernden. 
 &amp; eac on &t;&ae;m geare gewurdon monega wundor on monegum londum. 
 An w&ae;s &t;&ae;t mon geseah swelce an fyren hring nor&d;an cumen mid micle swege. 
 O&t;er wear&t; on Tarentan &t;&ae;re byrig &ae;t anre feorme: &t;onne mon &t;a hlafas wrat to &t;icgeanne  &t;onne orn &t;&ae;r blod ut. 
 &T;&ae;t &t;ridde w&ae;s &t;&ae;t hit hagolade seofon niht  d&ae;ges &amp; nihtes  ofer ealle Romane. 
 &amp; on Somnia &t;&ae;m londe seo eor&t;e tob&ae;rst  &amp; &t;onan up w&ae;s biernende fyr wi&d; &t;&ae;s hefones. 
 &amp; mon geseah swelce hit w&ae;re an gylden hring on heofonum br&ae;dre &t;onne sunne; &amp; w&ae;s from &t;&ae;m heofone bradiende ni&t;er o&t; &t;a eor&t;an  &amp; w&ae;s eft farende wi&d; &t;&ae;s heofones. 
 On &t;&ae;re tide Pincente &t;&ae;t folc  &amp; Uestine  &amp; Marse  &amp; Peligni  &amp; Marrucine  &amp; Somnite  &amp; Lucani hie ealle gewear&d; him betweonum &t;&ae;t hie wolden Romanum geswican  &amp; ofslogon Gaius Seruius  Romana ealdormon  se w&ae;s mid &ae;rendum to him onsended. 
 On &d;&ae;m dagum aweddon &t;a nietenu &amp; &t;a hundas &t;e w&ae;ron on Somnitum. 
 &AE;fter &t;&ae;m gefeaht Pompeius se consul wi&d; eal &t;a folc  &amp; gefliemed wear&t;. 
 &amp; Iulius se cesar gefeaht wi&d; Marse &t;&ae;m folce  &amp; gefliemed wear&d;. 
 Ra&t;e &t;&ae;s Iulius gefeaht wi&d; Somnitum  &amp; wi&d; Lucanum  &amp; hie gefliemde. 
 &AE;fter &t;&ae;m hiene mon het casere. 
 &T;a b&ae;d he &t;&ae;t mon &t;one triumphan him ongean brohte. 
 &T;a sende him mon ane blace hacelan angean  him on bismer  for triumphan. 
 &amp; eft hie him sendon ane tunecan ongean  &t;a &t;e hie toge heton  &t;&ae;t he ealles buton arunge to Rome ne com. 
 &AE;fter &t;&ae;m Silla se consul  Pompeiuses gefera  gefeaht wi&d; Esernium &t;&ae;m folce  &amp; hie gefliemde. 
 &AE;fter &t;&ae;m gefeaht Pompeius wi&d; Pincentes &t;&ae;m folce  &amp; hie gefliemde. 
 &T;a brohton Romane &t;one triumphan angean Pompeius mid micelre weor&t;fulnesse for &t;&ae;m lytlan sige &t;e he &t;a h&ae;fde  &amp; noldon Iuliuse n&ae;nne weor&t;scipe don  &t;eh he maran d&ae;d gedon h&ae;fde  buton ane tunecan  &amp; hi heora gewin mid &t;&ae;m swi&t;e geiecton. 
 &AE;fter &t;&ae;m Iulius &amp; Pompeius abr&ae;can Asculum &t;a burg on M&ae;rsum  &amp; &t;&ae;r ofslogon eahtatiene M. 
 &AE;fter &t;&ae;m gefeaht Silla se consul wi&d; Somnitum  &amp; heora ofslog eahtatiene M. 
 &AE;fter &t;&ae;m &t;e Romeburg getimbred w&ae;s VI hunde wintra &amp; LXII  &t;&ae;tte Romane sendon Sillan &t;one consul ongean Metre&t;atis Partha cyning. 
 &T;a of&t;uhte &t;&ae;t Mariuse &t;&ae;m consule  Iuliuses eame  &t;&ae;t mon &d;&ae;t gewin nolde him bet&ae;can. 
 &amp; b&ae;d &t;&ae;t him mon sealde &t;one seofo&t;an consulatum  &amp; eac &t;&ae;t gewin  for &t;on &t;e hit w&ae;s &t;eaw mid him &t;&ae;t mon ymbe XII mona&d; dyde &ae;lces consules setl ane pyle hierre &t;onne hit &ae;r w&ae;s. 
 &T;a Silla geacsade on hwelc gerad Marius com to Rome  he &t;a hr&ae;dlice mid ealre his firde wi&d; Rome weard farende w&ae;s  &amp; Marius bedraf into Romeburg mid eallum his folce  &amp; hiene si&t;&t;an &t;a burgleode gefengon &amp; gebundon  &amp; hiene si&t;&t;an &t;ohton Sillan agifan. 
 Ac he fealh &t;&ae;re ilcan niht of &t;&ae;m bendum &t;e hiene mon on d&ae;g gebende  &amp; si&t;&t;an fleah su&t; ofer s&ae; on Affricam  &t;&ae;r his fultum m&ae;st w&ae;s; &amp; ra&t;e eft w&ae;s cirrende wi&d; Rome weard. 
 Him w&ae;ron twegen consulas on fultume  Cinna &amp; Sertorius  &t;a w&ae;ron simle &ae;lces yfles ordfruman. 
 &amp; ra&d;e &t;&ae;s &t;e &t;a senatus gehierdon &t;&ae;t Marius to Rome neal&ae;cte  hie ealle ut aflugon on Creca lond &ae;fter Sillan &amp; &ae;fter Pompeiuse  &t;ider hi &t;a mid firde gefaren w&ae;ron. 
 &T;a w&ae;s Silla mid micelre geornfulnisse f&ae;rende of Crecum wi&t; Rome weard  &amp; wi&d; Marius heardlice gefeaht &t;urhteah  &amp; hiene gefliemde  &amp; ealle ofslog binnan Romebyrg &t;e Mariuse on fultume w&ae;ron. 
 Ra&d;e &t;&ae;s ealle &t;a consulas w&ae;ron deade buton tw&ae;m. 
 Marius &amp; Silla geforan him self  &amp; Cinna w&ae;s ofslagen on Smyrna  Asia byrg  &amp; Sertorius w&ae;s ofslagen on Ispania. 
 &T;a underfeng Pompeius Partha gewin  for &t;on Metre&t;atis heora cyning teah him to &t;a l&ae;ssan Asiam &amp; eall Creca lond. 
 Ac hiene Pompeius of eallum &t;&ae;m londe afliemde  &amp; hiene bedraf on Armenie  &amp; him &ae;fterfylgende w&ae;s  o&t; hiene o&t;&t;re men ofslogan  &amp; geniedde Archaraus &t;one latteow &t;&ae;t he w&ae;s his under&t;eow. 
 Hit is ungeliefedlic to secganne  cw&ae;&d; Orosius  hw&ae;t on &t;&ae;m gewinne forwear&t; &t;&ae;t hie w&ae;ron dreogende XL wintra  &ae;r hit geendad mehte beon  &ae;g&t;er ge on &t;eoda forhergiunge  ge on cyninga slihtum  ge on hungre. 
 &T;a Pompeius hamweard w&ae;s  &t;a noldan him &t;a londleode &t;&ae;t f&ae;sten aliefan &ae;t Hierusalem. 
 Him w&ae;ron on fultume XXII cyninga. 
 &T;a het Pompeius &t;&ae;t mon &t;&ae;t f&ae;sten br&ae;ce &amp; on fuhte d&ae;ges &amp; nihtes  simle an legie &ae;fter o&t;erre unwerig; &amp; &t;&ae;t folc mid &t;&ae;m a&t;rytton &t;&ae;t hie him on hond eodon  ymbe &t;reo mona&d; &t;&ae;s &t;e hie mon &ae;r ongon. 
 &T;&ae;r w&ae;s Iudea ofslagen XIII M. 
 &amp; mon towearp &t;one weal ni&t;er o&t; &t;one grund. 
 &amp; mon l&ae;dde Aristobolus to Rome gebundenne; se w&ae;s &ae;g&t;er ge heora cyning ge heora biscop. 
 &AE;fter &t;&ae;m &t;e Romeburg getimbred w&ae;s VI hund wintra &amp; LXVII  Romane gesealdon Gaiuse Iuliuse seofon legan  to &t;on &t;&ae;t he sceolde fif winter winnan on Gallie. 
 &AE;fter &t;&ae;m &t;e he hie oferwunnen h&ae;fde  he for on Bretanie &t;&ae;t iglond  &amp; wi&d; &t;a Brettas gefeaht  &amp; gefliemed wear&d; on &t;&ae;m londe &t;e mon h&ae;t Centlond. 
 Ra&t;e &t;&ae;s he gefeaht wi&t; &t;a Brettas eft on Centlonde  &amp; hie wurdon gefliemede. 
 Heora &t;ridde gefeoht w&ae;s neah &t;&ae;re ie &t;e mon h&ae;t Temes  neh &t;&ae;m forda &t;e mon h&ae;t Welengaford. 
 &AE;fter &t;&ae;m gefeohte him eode on hond se cyning &amp; &t;a burgware &t;e w&ae;ron on Cirenceastre  &amp; si&t;&t;an ealle &t;e on &t;&ae;m iglonde w&ae;ron. 
 &AE;fter &t;&ae;m Iulius for to Rome  &amp; b&ae;d &t;&ae;t him mon brohte &t;one triumphan ongean. 
 &T;a onbudon hie him &t;&ae;t he come mid feawum monnum to Rome  &amp; ealne his fultum be&ae;ftan him lete. 
 Ac &t;a he hamweard for  him coman angean &t;a III ealdormen &t;e him on fultume w&ae;ron  &amp; him s&ae;don &t;&ae;t hie for his &t;ingum adr&ae;fde w&ae;ron  &amp; eac &t;&ae;t ealle &t;a legean w&ae;ron Pompeiuse to fultume gesealde &t;e on Romana anwalde w&ae;ron  &t;&ae;t he &t;y f&ae;stlecre gewinn mehte habban wi&d; hiene. 
 &T;a wende eft Iulius to his agnum folce  &amp; wepende m&ae;nde &t;a unare &t;e him mon buton gewyrhton dyde  &amp; swi&t;ost &t;ara monna &t;e for his &t;ingun forwurdon. 
 &amp; he him si&t;&d;an aspon to &t;a seofon legian &t;e w&ae;ron on Silomone &t;&ae;m londe. 
 &T;a Pompeius &amp; Cato &amp; ealle &t;a senatus &t;&ae;t hierdon  &t;a foran hi on Crecas  &amp; micelne fultum gegaderedon on Thraci &t;&ae;re dune. 
 &T;a for Iulius to Rome  &amp; abr&ae;c hiera ma&d;mhus  &amp; eall ged&ae;lde his firde &t;&ae;t &t;&ae;rinne w&ae;s. 
 &T;&ae;t is ungeliefedlic to gesecganne  cw&ae;&d; Orosius  hw&ae;t &t;&ae;s ealles w&ae;s. 
 &AE;fter &t;&ae;m he for on Marisiam &t;&ae;t lond  &amp; &t;&ae;r let &t;reo legian be&ae;ftan him  to &t;on &t;&ae;t hie &t;&ae;t folc to him genieddon. 
 &amp; he self mid &t;&ae;m o&t;rum d&ae;le for on Ispanie  &t;&ae;r Pompeiuses legian w&ae;ron mid his &t;rim ladteowum  &amp; he hie ealle to him geniedde. 
 &amp; &ae;fter &t;&ae;m he for on Creca lond  &t;&ae;r his Pompeius on anre dune onbad mid XXXgum cyningum  buton his agnum fultume. 
 &T;a for Pompeius &t;&ae;r Marcellus w&ae;s  Iuliuses ladteow  &amp; hiene ofslog mid eallum his folce. 
 &AE;fter &t;&ae;m Iulius bes&ae;t Tarquatus  Pompeius ladteow  on anum f&ae;stenne. 
 &amp; him Pompeius &ae;fter for. 
 &T;&ae;r wear&d; Iulius gefliemed  &amp; his folces fela forslagen  for &t;on &t;e him mon feaht on on twa healfe  on o&t;re Pompeus  on o&t;re se ladteow. 
 Si&t;&t;an for Iulius on Thesaliam  &amp; &t;&ae;r eft his fultum gegaderade. 
 &T;a pompeius &t;&ae;t hierde  &t;a for he him &ae;fter mid ungemetlican fultume. 
 He h&ae;fde eahta &amp; eahtatig coortana  &t;&ae;t we nu truman hata&d;  &t;&ae;t w&ae;s on &t;&ae;m dagum V hund monna &amp; an M. 
 &T;is eall he h&ae;fde buton his agnum fultume &amp; buton Caton  his geferan  &amp; buton &t;ara senatuses. 
 &amp; Iulius h&ae;fde eahtatig coortena. 
 Heora &ae;g&t;er h&ae;fde his folc on &t;rim heapum  &amp; hie selfe w&ae;ron on &t;&ae;m midmestan  &amp; &t;a o&t;re on twa healfa hiera. 
 &T;a Iulius h&ae;fde &ae;nne &t;ara d&ae;la gefliemed  &t;a cleopode Pompeius him to ymbe Romana ealde gecwedr&ae;denne  &t;eh &t;e he hie self l&ae;stan ne &t;ohte: Gefera  gefera  gemyne &t;&ae;t &d;u ure gecwedr&ae;denne &amp; geferr&ae;denne to longe ne oferbrec. 
 &T;a andwyrde he him &amp; cw&ae;&d;: On sumre tide &t;u w&ae;re min gefera; &amp; for &t;&ae;m &t;e &t;u nu ne eart  me is eal leofast &t;&ae;t &t;e la&t;ost is. 
 &T;&ae;t w&ae;s sio gecwedr&ae;den &t;e Romane geset h&ae;fdon  &t;&ae;t hiora nan o&d;erne on &t;one andwlitan ne sloge  &t;&ae;r &t;&ae;r hie &ae;t gefeohtum gemette. 
 &AE;fter &t;&ae;m wordum Pompeius wear&d; gefliemed mid eallum his folce. 
 &amp; he self si&t;&t;an o&t;fleah on Asiam mid his wife &amp; mid his bearnum. 
 &amp; si&t;&t;an he for on &AE;gyptum  &amp; him fultumes b&ae;d &ae;t Pholomeuse &t;&ae;m cyninge. 
 &amp; ra&d;e &t;&ae;s &t;e he to him com  he him het &t;&ae;t heafod of aceorfan  &amp; hit si&t;&t;an het Iuliuse onsendan  &amp; his hring mid. 
 Ac &t;a hit mon to him brohte  he w&ae;s m&ae;nende &t;a d&ae;d mid micle wope  for &t;on he w&ae;s eallra monna mildheortast on &t;&ae;m dagum. 
 &AE;fter &t;&ae;m Photolomeus gel&ae;dde fird wi&d; Iuliuse  &amp; eall his folc wear&d; gefliemed  &amp; he self gefangen. 
 &amp; ealle &t;a men Iulius het ofslean &t;e &ae;t &t;&ae;re lare w&ae;ron &t;&ae;t mon Pompeius ofslog. 
 &amp; he swa&t;eah eft forlet Phtolomeus to his rice. 
 &AE;fter &t;&ae;m Iulius gefeaht wi&d; Phtolomeus &t;riwa  &amp; &ae;t &ae;lcum cirre sige h&ae;fde. 
 &AE;fter &t;&ae;m gefeohte ealle Egypti wurdon Iuliuse under&t;eowas. 
 &amp; he him si&t;&t;an hwearf to Rome  &amp; eft sette senatus  &amp; hiene seolfne mon gesette &t;&ae;t he w&ae;s hierra &t;onne consul: &t;&ae;t hi heton tictator. 
 &AE;fter &t;&ae;m he for on Affrice &ae;fter Caton &t;&ae;m consule. 
 &T;a he &t;&ae;t geascade  &t;a l&ae;rde he his sunu &t;&ae;t he him ongean fore  &amp; hiene him to fri&d;e gesohte; For &t;on  cw&ae;&d; he  &t;e ic wat &t;&ae;t nan swa god ne leofa&d; swa he is on &t;eosan life  &t;eh &t;e he me sie se la&t;esta  &amp; for &t;on eac ic ne m&ae;g findan &ae;t me seolfum &t;&ae;t ic hine &ae;fre geseo. 
 &AE;fter &t;&ae;m wordum he eode to &t;&ae;re burge wealle  &amp; fleah ut ofer  &t;&ae;t he eall tob&ae;rst. 
 Ac &t;a Iulius to &t;&ae;re byrig com  he him w&ae;s swi&t;e waniende &t;&ae;t he to him cucan ne com  &amp; &t;&ae;t he swelce dea&d;e swealt. 
 &AE;fter &t;&ae;m Iulius gefeaht wi&d; Pompeiuses nefan &amp; wi&d; monige his m&ae;gas  &amp; hie ealle ofslog. 
 &amp; si&t;&t;an to Rome for  &amp; &t;&ae;r w&ae;s swa onddrysne &t;&ae;t him mon dyde feower si&t;an &t;one triumphan &t;a he ham com. 
 Si&t;&t;an he for on Ispanie  &amp; gefeaht wi&d; Pompeiuses tw&ae;m sunum; &amp; &t;&ae;r w&ae;s his folc swa swi&d;e forslagen &t;&ae;t he sume hwile wende &t;&ae;t hine mon gefon sceolde  &amp; he for &t;&ae;re ondr&ae;dinge &t;&ae;s &t;e swi&t;or on &t;&ae;t weorod &t;rong  for &t;on &t;e him w&ae;s leofre &t;&ae;t hiene mon ofsloge &t;onne hiene mon gebunde. 
 &AE;fter &t;&ae;m he com to Rome  &amp; ealle &t;a gesetnessa &t;e &t;&ae;r to stronge w&ae;ron &amp; to hearde he hie ealle gedyde leohtran &amp; li&t;ran. 
 Hit &t;a eallum &t;&ae;m senatum of&t;yncendum &amp; &t;&ae;m consulum &t;&ae;t he heora ealdan gesetnessa tobrecan wolde  ahleopon &t;a ealle &amp; hiene mid heora metseacsum ofsticedon inne on heora gemot&ae;rne. 
 &T;ara wunda w&ae;s XXIII. 
 &AE;fter &t;&ae;m &t;e Romeburg getimbred w&ae;s VII hunde wintra &amp; X  feng Octauianus to Romana onwealde  hiora un&t;onces  &ae;fter Iuliuses slege his m&ae;ges  for &t;on &t;e hiene h&ae;fde Iulius him &ae;r mid gewritum gef&ae;stnod &t;&ae;t he &ae;fter him to eallum his gestreonum fenge  for &t;on &t;e he hiene for m&ae;gr&ae;denne gel&ae;rde &amp; getyde. 
 &amp; he si&t;&t;an V gefeoht ungeferlice &t;urhteah swa Iulius dyde &ae;r: an wi&t; Pompeius; an w&ae;s wi&d; Antonius &t;one consul; o&t;er wi&d; Cassus &amp; wi&d; Brutus; &t;ridde wi&d; Lepidus  &t;eh &t;e he ra&t;e &t;&ae;s his freond wurde; &amp; he eac gedyde &t;&ae;t Antonius his freond wear&d;  &amp; &t;&ae;t he his dohtor sealde Octauiane to wife  &amp; eac &t;&ae;t Octauianus sealde his swostor Antoniuse. 
 Si&t;&t;an him geteah Antonius to gewealdon ealle Asiam. 
 &AE;fter &t;&ae;m he forlet Octauianuses swostor  &amp; him selfum onbead gewin &amp; openne feondscipe. 
 &amp; he him het to wife gefeccan Cleopatron &t;a cwene  &t;a h&ae;fde Iulius &ae;r  &amp; hiere for &t;&ae;m h&ae;fde geseald ealle Egypti. 
 Ra&d;e &t;&ae;s Octauianus gel&ae;dde fird wi&t; Antonius  &amp; hiene ra&d;e gefliemde &t;&ae;s &t;e hie tog&ae;dere comon. 
 &T;&ae;s ymb III niht hie gefuhton ut on s&ae;. 
 Octauianus h&ae;fde XXX scipa &amp; CC &t;ara miclena &t;riere&d;rena  on &t;&ae;m w&ae;ron farende eahta legian. 
 &amp; Antonius h&ae;fde eahtatig scipa  on &t;&ae;m w&ae;ron farende X legian  for &t;on swa micle swa he l&ae;s h&ae;fde  swa micle hie w&ae;ron beteran &amp; maran  for &t;on hie w&ae;ron swa geworht &t;&ae;t hie mon ne mehte mid monnum oferhl&ae;stan  &t;&ae;t hie n&ae;ren X fota hea bufan w&ae;tere. 
 &T;&ae;t gefeoht wear&d; swi&t;e m&ae;re  &t;eh &t;e Octauianus sige h&ae;fde. 
 &T;&ae;r w&ae;s Antoniuses folces ofslagen XII M; &amp; Cleopatra his cwen wear&d; gefliemed  swa hie tog&ae;dere coman  mid hiere here. 
 &AE;fter &t;&ae;m Octauianus gefeaht wi&d; Antonius  &amp; wi&d; Cleopatron  &amp; hie gefliemde. 
 &T;&ae;t w&ae;s on &t;&ae;re tide calendas Agustus  &amp; on &t;&ae;m d&ae;ge &t;e we hata&d; hlafm&ae;sse. 
 Si&t;&t;an w&ae;s Octauianus Agustus haten  for &t;on &t;e he on &t;&ae;re tide sige h&ae;fde. 
 &AE;fter &t;&ae;m Antonius &amp; Cleopatro h&ae;fdon gegaderod sciphere on &t;&ae;m Readan S&ae;. 
 Ac &t;a him mon s&ae;de &t;&ae;t Octauianus &t;iderweard w&ae;s  &t;a gecierde eall &t;&ae;t folc to Octauianuse  &amp; hie selfe o&t;flugon to anum tune lytle werode. 
 Hio &t;a Cleopatra het adelfan hiere byrgenne  &amp; &t;&ae;roninnan eode. 
 &T;a heo &t;&ae;ron gelegen w&ae;s  &t;a het hio niman ipnalis &t;a n&ae;dran  &amp; don to hiere earme  &t;&ae;t hio hie abite; for &t;on &t;e hiere &t;uhte &t;&ae;t hit on &t;&ae;m lime unsarast w&ae;re  for &t;on &t;e &t;&ae;re n&ae;dran gecynd is &t;&ae;t &ae;lc uht &t;&ae;s &t;e hio abitt sc&ae;l his lif on sl&ae;pe geendian. 
 &amp; hio &t;&ae;t for &t;&ae;m dyde &t;e hio nolde &t;&ae;t hie mon drife beforan &t;&ae;m triumphan wi&t; Rome weard. 
 &T;a Antonius geseah &t;&ae;t hio hie to dea&t;e gerede  &t;a ofsticade he hiene selfne  &amp; bebead &t;&ae;t hiene mon on &t;a ilcan byrgenne to hiere swa somcucre alegde. 
 &T;a Octauianus &t;ider com  &t;a het he niman o&t;res cynnes n&ae;dran  uissillus is haten  sio m&ae;g ateon &ae;lces cynnes ator ut of men  gif hio mon tidlice to bring&d;. 
 Ac hio w&ae;s gefaren &ae;r he &t;ider come. 
 Si&t;&t;an Octauianus begeat Alexandriam  Egypta heafedburg  &amp; mid hiere gestreone he gewelgade Romeburg swa swi&t;e &t;&ae;t mon &ae;lcne ceap mehte be twiefealdan bet geceapian &t;onne mon &ae;r mehte. 
 &AE;fter &t;&ae;m &t;e Romeburg getimbred w&ae;s VII hunde wintra &amp; XXXV  gewear&d; &t;&ae;tte Octauianus Cesar on his fiftan consulato betynde Ianes duru  &amp; gewear&d; &t;&ae;t he h&ae;fde onweald ealles middangeardes. 
 &T;a w&ae;s sweotole getacnad  &t;a he cniht w&ae;s  &amp; hiene mon wi&d; Rome weard l&ae;dde &ae;fter Iuliuses slege  &t;y ilcan d&ae;ge &t;e hiene mon to consule dyde  &t;&ae;t mon geseah ymbe &t;a sunnan swelce an gylden hring  &amp; binnan Rome weoll an wille ele ealne d&ae;g. 
 On &t;&ae;m hringe wes getacnad &t;&ae;t on his dagum sceolde weor&t;an geboren se se &t;e leohtra is &amp; scinendra &t;onne sio sunne &t;a w&ae;re. 
 &amp; se ele getacnade miltsunge eallum moncynne. 
 Swa he eac monig tacen self gedyde &t;e eft gewurdon  &t;eh he hie unwitende dyde on Godes bisene. 
 Sum w&ae;s &ae;rest &t;&ae;t he bebead ofer ealne middangeard &t;&ae;t &ae;lc m&ae;g&t; ymbe geares ryne tog&ae;dere come  &t;&ae;t &ae;lc mon &t;y gearor wiste hw&ae;r he gesibbe h&ae;fde. 
 &T;&ae;t tacnade &t;&ae;t on his dagum sceolde beon geboren se se &t;e us ealle to anum m&ae;ggemote gela&t;a&t;; &t;&ae;t bi&d; on &t;&ae;m toweardan life. 
 O&t;er is &t;&ae;t he bebead &t;&ae;t eall moncynn ane sibbe h&ae;fde  &amp; an gafol guldon. 
 &T;&ae;t tacnade &t;&ae;t we ealle sculon &ae;nne geleafan habban  &amp; &ae;nne willan godra weorca. 
 &T;ridde w&ae;s &t;&ae;t he bebead &t;&ae;t &ae;lc &t;ara &t;e on el&d;eodignesse w&ae;re  come to his agnum earde  &amp; to his f&ae;deroe&t;le  ge &t;eowe ge frige. 
 &amp; se &t;e &t;&ae;t nolde  he bebead &t;&ae;t mon &t;a ealle sloge; &t;ara w&ae;ron VI M  &t;a hie gegaderad w&ae;ron. 
 &T;&ae;t tacnade &t;&ae;t us eallum is beboden &t;&ae;t we sculon cuman of &t;isse worolde to ures f&ae;der oe&d;le  &t;&ae;t is to heofonrice; &amp; se &t;e &t;&ae;t nele  he wyr&t; aworpen &amp; ofslagen. 
 &AE;fter &t;&ae;m &t;e Romeburg getimbred w&ae;s VII hunde wintrum &amp; XXXVI  wurdon sume Ispania leode Agustuse wi&t;erwearde. 
 &T;a ondyde he eft Ianes duru  &amp; wi&d; hie fird gel&ae;dde  &amp; hie gefliemde  &amp; hie si&t;&t;an on anum f&ae;stenne bes&ae;t; &t;&ae;t hie si&t;&t;an hie selfe sume ofslogon  sume mid atre acwealdon  sume hungre acw&ae;lan. 
 &AE;fter &t;&ae;m monege &t;eoda wunnon wi&d; Agustus  &ae;g&t;er ge Ilirice  ge Pannonii  ge Sermende  ge monege o&t;ra &t;eoda. 
 &amp; Agustuses ladteowas monega micla gefeoht wi&t; him &t;urhtugon  buton Agustuse selfum  &ae;r hie hie ofercuman mehten. 
 &AE;fter &t;&ae;m Agustus sende Quintillus &t;one consul on Germanie mid &t;rim legian. 
 Ac hiora wear&t; &ae;lc ofslagen  buton &t;&ae;m consule anum. 
 For &t;&ae;re d&ae;de wear&t; Agustus swa sarig &t;&ae;t he oft unwitende slog mid his h&ae;fde on &t;one wag  &t;onne he on his setle s&ae;t; &amp; &t;one consul he het ofslean. 
 &AE;fter &t;&ae;m Germanie gesohton Agustus ungeniedde him to fri&t;e  &amp; he him forgeaf &t;one ni&d; &t;e he to him wiste. 
 &AE;fter &t;&ae;m eall &t;eos worold geceas Agustuses fri&d; &amp; his sibbe; &amp; eallum monnum nanuht swa god ne &t;uhte swa hie to his hyldo become  &amp; &t;&ae;t hie his under&t;eowas wurden: ne fer&t;an &t;&ae;tte &ae;nigum folce his &ae;genu &ae; gelicade to healdenne  buton on &t;a wisan &t;e him Agustus bebead. 
 &T;a wurdon Ianes dura f&ae;ste betyned  &amp; his loca rustega  swa hie n&ae;fre &ae;r n&ae;ron. 
 On &t;&ae;m ilcan gere &t;e &t;is eall gewear&d;  &t;&ae;t w&ae;s on &t;&ae;m tw&ae;m &amp; feowerteo&t;an wintra Agustuses rices  &t;a wear&d; geboren se &t;e &t;a sibbe brohte eallre worolde  &t;&ae;t is ure Dryhten H&ae;lende Crist. 
 Nu ic h&ae;bbe ges&ae;d  cw&ae;&d; Orosius  from frym&t;e &t;isses middangeardes hu eall moncyn angeald &t;&ae;s &ae;restan monnes synna mid miclum teonum &amp; witum  nu ic wille eac for&t; gesecgan hwelc mildsung &amp; hwelc ge&t;w&ae;rnes si&t;&t;an w&ae;s si&t;&t;an se cristendom w&ae;s  gelicost &t;&ae;m &t;e monna heortan awende wurden  for &t;on &t;e &t;a &ae;rran &t;ing agoldene w&ae;ron. 
 Her enda&t; sio sixte boc  &amp; ongin&d; seo siofo&d;e. 
