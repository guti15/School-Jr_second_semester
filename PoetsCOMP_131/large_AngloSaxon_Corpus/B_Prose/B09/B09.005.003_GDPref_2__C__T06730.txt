 Her yrne&d; up se &ae;ftra stream &t;&ae;re godcundan spr&ae;ce  se cym&d; of &t;&ae;re rynelan &t;&ae;s gastlican &ae;sprynges &amp; &t;am halgan gaste forgeofendum g&ae;&t; &t;urh &t;a ofergyldan weoloras &t;&ae;s eadigan &amp; &t;&ae;s apostolican weres sancte Gregories  se mid Grecum Crysosthomas is gehaten  to &t;on &t;&ae;t &t;urh &t;a toflowendnysse &t;&ae;s ylcan streames sy onlihte &amp; ge&t;enede &t;a inge&t;ancas geleaffulra breosta. 
 &T;ysum wordum se ilca gyldenmu&d;a Gregorius w&ae;s sprecende &amp; &t;us cw&ae;&t;: sum w&ae;s swy&t;e arwyr&d;es lifes wer  se w&ae;s mid Godes gife gebletsod &amp; be naman Benedictus genemned  &t;&ae;t is on Englisc se gebletsoda. 
 Se sona of &t;&ae;re tide his cnihthades w&ae;s healdende &amp; donde swy&d;e gedafenlice ylde on his &t;eawum  &amp; ne sealde he his mod n&ae;nigum unrihtum. 
 Ac he w&ae;s &t;a gyt on &t;yssere eor&d;an geseted  &t;&ae;t he mihte hwilwendlice lifigean  swa ma manna do&d;. 
 &T;a geo sona forseah &t;isne middaneard mid his blostman  efne swylce he naht &amp; adrugod w&ae;re. 
 He w&ae;s geboren of freon &amp; of &ae;&t;elum cynne Nursige &t;&ae;re m&ae;g&d;e  &amp; he w&ae;s bef&ae;sted to Romebyrig  &t;&ae;t he sceolde boccr&ae;ftas &amp; gewrita wisdomas leornian. 
 Ac &t;a &t;a he geseah manige men gan &t;urh &t;a st&ae;&t;hlypan heora uncysta  his agnum fet he wi&d;teah  &t;one he asette &ae;r swa swa in &t;am ingange &t;isses middaneardes. 
 &T;am he wi&d;br&ae;gd  &t;y l&ae;s hit gelumpe  &t;&ae;t hw&ae;t unrihtes hine gehrine of his agenum ge&t;ohte &amp; ungewitnysse  &amp; he &t;onne sylfa &ae;fter &t;on eall geeode in mycelre forspildnyssum. 
 &amp; &t;a fors&ae;genum &t;am onginnum &t;ara boccr&ae;fta  he forlet his hus &amp; his f&ae;der &ae;hta &amp; gewilnode  &t;&ae;t he Gode anum licode. 
 He sohte &amp; geceas &t;one had &amp; gegyrelan &t;&ae;s halgan munuclifes &amp; him &t;a gewat swi&t;e gewisfullice  swilce he unwis w&ae;re  &amp; ferde swa ungel&ae;red swy&t;e snotorlice. 
 Ne leornode ic sylf na ealle &t;a d&ae;da &t;yses godan weres  ac &t;a feawa  &t;e ic secge  ic ong&ae;t &ae;t feowrum his gingrum  &t;a hit me s&ae;don  witodlice fram Constantine &t;am swy&t;e arwyr&d;an were  se him &ae;fterfyligde in &t;&ae;s mynstres rihtinge &amp; hlaforddome. 
 &amp; eac swylce ic hit gehyrde fram Ualentine  se manega g&ae;r w&ae;s fore &t;am mynstre &ae;t Latrane  &amp; fram Simplicio  se w&ae;s &t;rydde &t;e rihte &ae;fter him Benedicte his gesomnunge  &amp; eac ic hit gefr&ae;gn &ae;t Honorate  se nu gyt tod&ae;ge is fore &t;am ylcan mynstre  in &t;am se ylca wer w&ae;s drohtniende. 
 Witodlice se halga wer Benedictus ge&t;ohte  &t;&ae;t he forlete &t;a ongin &t;&ae;ra boccr&ae;fta. 
 He gesohte westennu  &amp; his fostormoder ane w&ae;s him fylgende  for&t;on &t;e heo hine swy&d;e geornlice lufode. 
 &amp; &t;a &t;a hi becomon to &t;&ae;re stowe  &t;e is genemned Effide  hi wunodon &t;&ae;r mid manigum arwyr&d;um werum. 
 &T;a weras h&ae;fdon hi sylfe &t;&ae;r mid lufan in &t;&ae;re cyrican &t;&ae;s eadigan apostoles sancte Petres. 
