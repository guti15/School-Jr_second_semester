 Her onginne&d; seo &ae;ftre boc dialogorum be life &amp; wundrum sanctus Benedictes abbodes. 
 Her uppyrne&d; se &ae;ftera stream &d;&ae;re godcundan spr&ae;ce  se cym&d; of &t;am burnon &t;&ae;s gastlican wylles &amp; &t;urh &t;&ae;s halgan gastes gife g&ae;&d; &t;urh &t;a ofergilldan weleras &t;&ae;s eadigan &amp; &t;&ae;s apostolican weres sancte Gregories  se mid Grecum is genemned Crysosthomas  to &t;am &t;&ae;t &t;urh &t;a toflowennysse &t;&ae;s ylcan streames beon onlihte &amp; ge&t;&ae;nede &t;a innge&t;ancas geleaffulra breosta. 
 &T;ysum wordum se ylca gyldenmu&d;a Gregorius w&ae;s sprekende &amp; &t;us cw&ae;&d;  sum w&ae;s arwur&d;es lifes wer  se w&ae;s mid Godes gife gebledsod &amp; be naman genemned Benedictus  &t;&ae;t is on Englisc se gebletsoda. 
 Se of &t;&ae;re tide his cnihthades w&ae;s berende ealdlice heortan &amp; oferstah his ylde mid godum &t;eawum &amp; ne sealde his mod to nanum unrihtum luste. 
 Ac &t;a &t;a he w&ae;s &t;a gita on &t;issere eor&d;an  &t;&ae;t he mihte freolice brucan hwilwendlicra &t;inga  &t;a forseah he &t;ysne middaneard mid his blostman  eallunga swilce he forsearod &amp; forscrunken w&ae;re. 
 He w&ae;s geboren of freogum &amp; of &ae;&d;elum kynrene of Nursie &t;&ae;re m&ae;g&d;e &amp; w&ae;s bef&ae;sted to Romebyrig to leornienne &t;&ae;r boccr&ae;ftas &amp; gewrita wisdom. 
 Ac &t;a &t;a he on &t;am geseah fela manna faran &t;urh &t;a st&ae;&d;hlepan hyra leahtra  &t;a wi&d;teah he his agenum fet  &t;one he &ae;r asette swilce on inngange middaneardes. 
 &T;am he wi&d;br&ae;d  &t;e l&ae;s hw&ae;t unrihtes hine on his ge&t;ance gehrine  &amp; he sylf sy&d;&d;on ferde eall on micele forspillednysse. 
 Witodlice forsewenum bigengum &t;ara boccr&ae;fta he forlet his f&ae;der hus &amp; &ae;hta &amp; gewilnode  &t;&ae;t he Gode anum gelicode  &amp; sohte him &t;one gegyrelan haligre drohtunge. 
 He gewat &t;anone swi&d;e gewissfullice  swilce he ungewis w&ae;re  &amp; ferde swy&d;e wislice swa ungel&ae;red. 
 Ne leornode ic na ealle &t;yses halgan weres d&ae;da  ac &t;a feawa  &t;e ic cy&d;e  ic oncneow &ae;t his feower gingrum  &t;e hit me rehton  &t;&ae;t is &ae;t &t;am swy&d;e arwur&d;an were Constantine  se him &ae;fterfyligde on &t;&ae;s mynstres ealdordome  &amp; eac ic hit gehyrde &ae;t Ualentiniane  se w&ae;s m&ae;nig gear ealdor &t;&ae;s mynstres &ae;t Laterane  &amp; fram Simplicio  se w&ae;s &t;ridda &t;e &ae;fter Benedicte rihte his gesomnunge  &amp; eac ic hit geaxode &ae;t Honorate  se nu gita is ealdor &t;&ae;s mynstres  on &t;am se ylca wer &ae;r drohtnode. 
 Witodlice &t;a &t;a se halga wer Benedictus eallunga forlet to leornienne &t;a boccr&ae;ftas  &t;a geteohhode he to secenne westenstowa  &amp; his fostormodor ana him fyligde  for&t;am &t;e heo hine swi&d;e geornlice lufode. 
 &T;a &t;a hi becomon to &t;&ae;re stowe  &t;e is genemned Effide  &t;a gewunedon hi &t;&ae;r mid manegum wur&d;fullum werum. 
 &T;a weras hi &t;&ae;r mid so&d;re lufe geh&ae;fdon on &t;&ae;s eadigan Petres cyricean. 
