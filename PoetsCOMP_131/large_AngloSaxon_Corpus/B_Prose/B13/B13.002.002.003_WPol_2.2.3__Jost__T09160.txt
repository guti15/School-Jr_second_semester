 Ad sacerdotes. 
 T&ae;ca&d; cristenum mannum georne and gelome rihtne geleafan and &t;&ae;t hi cunnon heora cristendomes and heora fulluhtes gescead witan. 
 An geleafa is on &ae;nne so&d;ne God  and an fulluht we habba&d;  &t;&ae;t we sculon rihtlice healdon. 
 Se gehealt his fulluht rihtlice  se &d;e gehealt Godes beboda and forbuh&d; deofles unlarum; and se abrec&d; his fulluht and forwyrc&d; hine sylfne  se &t;e abrec&d; Godes bebodu and fulfylig&d; deofles unlarum. 
 God &ae;lmihtig is &t;eah swa mildheort  &t;&ae;t he wile gemiltsian &t;am  &t;e fram synnum gecyr&d;  gyf he mid inweardre heortan hreowsunge to d&ae;dbote gecyr&d; and geornlice bet  &t;&ae;t he to unrihte gedyde. 
 Synfulles mannes l&ae;cedom is  &t;&ae;t he andette and bete georne and &ae;fre geswice &ae;lces unrihtes. 
 Utan we don sylfe  swa us mycel &t;earf is  healdan Godes bebodu and bysnian and bodian georne &t;&ae;re heorde  &t;e us bet&ae;ht is; &t;urh &t;&ae;t we sculon o&d;rum mannum aht fremian  &t;e we Gode geornlice heran. 
 Hu m&ae;g &ae;nig man o&d;rum fremian o&d;&d;on to his hlaforde o&d;rum &t;ingian  gif he his hlaforde sylf h&ae;f&d; swi&d;e abolgen; hu mage we eac o&t;rum mannum to Gode &t;ingian  butan we us beorgan  &t;&ae;t we him ne abelgan? 
 Ac utan gecweman Gode &ae;lmihtigan mid cl&ae;num ge&t;ance and &ae;g&d;er ge on wordum ge on weorcum ge on eallum godum d&ae;dum dreogan his willan; &t;onne magon we &ae;g&d;er ge us sylfum wel fremian ge eallum cristenum mannum. 
 Leofan men  do&d;  swa ic eow l&ae;re for Godes lufan and for sanctam Marian and eac ic bidde eow  gemuna&d; me on eowre gebedr&ae;denne and helpa&d; min  swa ic mycele &t;earfe ah  and beo&d; me gearwe to ure gem&ae;nan &t;earfe  swa oft swa ic eow habban wylle. 
 Hit gebyre&d; eow  &t;&ae;t ge me gearwe beon swa fyr swa nyr swa hw&ae;&t;er  swa ic wille  and &t;&ae;t ic huru wille  &t;&ae;t we heonanfor&d; &ae;lce geare sume si&d;e us gesomnian tog&ae;dere ymbe ure gem&ae;nan &t;earfe. 
 Do&d; sylfe wel and l&ae;ra&t; wel &t;am  &t;e ge l&ae;ran sculon  &t;&ae;t hi georne to gode don  swa mycel  swa hi m&ae;st magan; &t;onne helpe ge wel &t;am  &t;e ge l&ae;ra&d;  gif hi eowrum larum fyligean willa&d;  and huru ge gebeorga&d; eow sylfum. 
 God &ae;lmihtig helpe ure and sancta Maria and gefultumie us eallum   &t;&ae;t we &ae;g&d;er ge us sylfe ge &t;a  &t;e we wisian sceolan  swa gewisian motan  swa swa ure ealra &t;earf sy. 
