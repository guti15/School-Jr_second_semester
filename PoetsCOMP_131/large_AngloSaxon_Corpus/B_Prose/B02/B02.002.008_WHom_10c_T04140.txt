 HER ONGYN&d; BE CRISTENDOME. 
 Leofan men  eallum cristenum mannum is mycel &t;earf &t;&ae;t hy heora cristendomes gescad witan  &amp; &t;&ae;t hy heora cristendom rihtlice healdan. 
 Be Cristes agenum naman syn cristene genamode  for&d;am Crist is cristenra heafod  &amp; ealle cristene men syndon to Cristes limum getealde  gyf hy heora cristendom gehealda&d; mid rihte. 
 Lytel frema&d; &t;eah cristen nama butan cristenum d&ae;dum  ac se bi&d; rihtlice cristen &t;e Cristes larum &amp; his lagum folga&d; ealswa se apostol cw&ae;&d;: Qui se dicit in Cristum credere debet ambulare sicut et ipse ambulauit. 
 Se &t;e secge &t;&ae;t he on Crist gelyfe  fare se &t;&ae;s rihtweges &t;e Crist sylf ferde. 
 And &d;eah hwa cwe&d;e &t;&ae;t he on Crist rihtlice gelyfe &amp; nele his larum ne his lagum folgian  he lih&d; him sylfum; &amp; Crist sylf eac on his godspelle swytollice &t;us sp&ae;c: Si diligitis me  mandata mea seruate. 
 Gyf ge me lufian  he cw&ae;&d;  folgia&d; minum larum  for&d;am se me ne lufia&d; na &t;e nele minum larum rihtlice fyligean. 
 Nu age we &t;earfe &t;e cristene syndon &t;&ae;t we georne his larum &amp; his lagum fyligean. 
 Leofan men  hit gewear&d; on geardagum &t;&ae;t God sylf sp&ae;c hludre stefne of Synai Munte to Moyse &t;am heretogan &amp; to Israhela folce &amp; &d;us cw&ae;&t; be him sylfum &amp; be his agenum lagum: Ego sum Dominus Deus tuus  et reliqua. 
 Ic eom &d;in Drihten  he cw&ae;&d;  &t;e gel&ae;dde &t;e ut of Egyptum. 
 Ne weor&d;a &t;u fremde godas. 
 Ne &t;u &t;ines Drihtnes naman ne namie on idel. 
 Wite &t;&ae;t &d;u &t;&ae;ne rested&ae;g freolsige georne. 
 Weor&d;a geornlice f&ae;der &amp; modor. 
 Ne beo &d;u &ae;nig manslaga. 
 Ne afyl &t;e mid forligere. 
 Ne scea&t;a &d;u. 
 Ne leoh &t;u. 
 Ne gyrn &d;u o&d;res mannes wifes  ne &ae;niges &t;inges &t;e o&d;er man age ne gyrn &t;u on unriht. 
 &D;as tyn beboda God sylf gedihte &amp; awrat &amp; Moyse bef&ae;ste; &amp; Crist on his godspelle eft hy geswutelode  &amp; he georne eac l&ae;rde &t;&ae;t manna gehwilc o&d;rum beode &t;&ae;t &t;&ae;t he wille &t;&ae;t man him beode. 
 &D;&ae;t is rihtlic lagu  &amp; se bi&d; ges&ae;lig se &t;e hy gehealde&d;. 
 &T;as beboda &amp; fela hertoeacan we sculon healdan  be &t;am &t;e us Cristesbec gelomlice l&ae;ra&d;  gif we Gode willa&t; rihtlice hyran  swa swa us &t;earf is  &amp; eal &t;&ae;t gel&ae;stan &t;&ae;t &t;&ae;t we behetan &t;a we fulluht underfengan o&d;&d;on &t;a &t;e &ae;t fontb&ae;&t;e ure forespecan w&ae;ran. 
 Eala  leofan men  us is swy&d;e mycel &t;earf &t;&ae;t we ofer ealle o&d;re &t;ing God huru lufian &amp; his larum &amp; lagum geornlice fyligean &amp; his halgan cyrican syngallice weor&d;ian. 
 Ealle we habba&d; &ae;nne heofonlicne f&ae;der &amp; ane gastlice modor  seo is ecclesia genamod  &t;&ae;t is Godes cyrice  &amp; &d;a we sculan &ae;fre lufian &amp; weor&d;ian &amp; n&ae;fre hyre derian wordes ne weorces  ac gri&d;ian hy symle &amp; healdan unwemme &amp; a butan glemme. 
 La hw&ae;t  frema&d; cyrichatan cristendom on unnyt  for&d;am &ae;lc &t;&ae;ra bi&d; Godes feond &t;e bi&d; Godes cyrcena feond  &amp; &d;e Godes cyrcena riht wana&d; o&d;&d;e wyrde&d;. 
 And egeslice sp&ae;c Gregorius be &d;am &t;a &d;a he &t;us cw&ae;&d;: si quis ecclesiam Dei denudauerit uel sanctimonia uiolauerit  anathema sit; ad quod respondentes omnes dixerunt  amen. 
 Se &d;e Godes cyrican  he cw&ae;&d;  rype o&d;&d;e reafige o&d;&d;e halignessa gri&d; scyrde o&d;&d;e wyrde  a he forwyr&d;e; &amp; Romana witan him andwyrdan sona &amp; anmodlice cw&ae;don  amen  ealle; &t;&ae;t bi&d; on Englisc  swa hit geweor&d;e. 
 Eala  rihte gedafena&d; cristenum mannum &t;&ae;t hi Crist sylfne geefenl&ae;can georne  &t;&ae;s &d;e hy don magon  &amp; Cristes cyrican weor&d;ian &amp; werian &amp; swa don eac georne swa se halga gast l&ae;r&d; &t;&ae;t we don sculon. 
 &D;&ae;t is  &t;&ae;t gehwa georne unriht forl&ae;te &amp; inwerdre heortan hwyrfe to rihte for Gode &amp; for worulde. 
 La  hu m&ae;g man ea&d;ost gehwyrfan fram yfele &amp; fram unrihte  butan &t;&ae;t man deofol georne forbuge &amp; his und&ae;da ealle oferhogie &amp; wi&d; his unlara geornlice scylde &amp; wi&d; &t;a deoflican eahta leahtras d&ae;ges &amp; nihtes warnie symle? 
 &D;&ae;t is gitsung &amp; gifernes  galnes &amp; weamodnys  unrotnys &amp; asolcennys  gylpgeornys &amp; ofermodignys. 
 Of &d;yson eahta deofles cr&ae;ftan ealle un&t;eawas up aspringa&d; &amp; sy&d;&t;an tobr&ae;da&d; ealles to wide. 
 &D;onne syndon eahta healice m&ae;gnu &t;urh Godes mihte mannum gescyfte: &d;&ae;t is rumheortnys &amp; syfernys  cl&ae;nnes &amp; mod&t;w&ae;rnes  gl&ae;dnes &amp; anr&ae;dnys  sybgeornes &amp; eadmodnes. 
 Mid &t;ysan m&ae;genan we us sculon werian &amp; &d;urh Godes fultum deofol oferwinnan &amp; his un&t;eawan f&ae;ste wi&d;standan. 
 Leofan men  ure Drihten sp&ae;c to Moyse hwilum &amp; be &d;&ae;re gitsunge &t;us cw&ae;&d;: Non concupiscas ullam rem proximi tui. 
 Ne gyrn &d;u on unriht  he cw&ae;&d;  &ae;niges &t;inges &t;e o&d;er man age  &amp; se apostol cw&ae;&d;: radix omnium malorum est cupiditas. 
 Gitsung is wyrtruma  he cw&ae;&d;  &ae;ghwylces yfeles. 
 Leofan men  do&d; swa ic l&ae;re  scylda&d; wi&d; &t;a gitsunge &ae;fre swy&d;e georne &amp; warnia&d; eac symle wi&d; gyfernesse georne. 
 &D;urh gifernesse Adam forlet &ae;rest paradisum. 
 And eac ic l&ae;re georne manna gehwylcne &t;&ae;t &ae;nig ne afyle mid fulan forligere &ae;fre hine sylfne. 
 Ne &ae;nig ne healde yrre on his heortan ealles to lange. 
 Ne &ae;nig &d;urh worldhoge forsorgie to swy&d;e  ac hihte on his Drihten. 
 Ne &ae;fre &ae;nig man idelnesse lufige ealles to gelome. 
 Ne &ae;fre &ae;nig man unnyt lof &amp; idel gylp lufige to swy&d;e. 
 Ne &ae;fre &ae;nig man ofermetta lufie  ac &ae;fre hy ascunie. 
 And scylde man eac wi&d; mansliht &ae;fre swy&d;e georne  &amp; scylde man wi&d; galnysse &amp; wi&d; &ae;wbryce georne; &amp; wi&d; &ae;lc woh gestreon beorge man georne  ac stryne mid rihte. 
 Unrihte gemeta &amp; woge gewihta aweorpe man georne  &amp; &ae;fre &ae;nig man o&d;rum ne swicie ealles to swy&d;e. 
 Ne &ae;nig man o&d;erne to nearwe ne h&ae;fte ne on unriht ne ge&t;eowige. 
 Ne &ae;nig man &t;urh reaflac o&d;erne ne rype. 
 Ne &ae;nig man o&d;erne on unriht ne fordeme. 
 Ne &ae;nig man o&d;erne ne tyrie ne ne tyne ealles to swy&d;e. 
 Ne &ae;nig man hine sylfne mid mane ne forswerie. 
 Ne on leasre gewitnesse &ae;nig man ne stande. 
 Ne &ae;nig man ne gewunie &t;&ae;t he huxlice onhisce  ne &d;urh hyrwnesse God ne gegremie. 
 Ne &ae;nig man to hlagol sy ne f&ae;ringa to f&ae;gen ne eft ne beo to ormod. 
 Ne &ae;nig man o&t;erne b&ae;ftan ne t&ae;le ne hyrwe to swy&d;e. 
 Ne &ae;nig man andan ne healde on his heortan ealles to f&ae;ste. 
 Ne &ae;nig man o&d;erne ne hatie to swy&d;e. 
 Ne &ae;nig man ne gewunie &t;&ae;t he mid yfelum wordum to wyriende weor&d;e. 
 Ne &ae;nig man ne sy to sacfull ne ealles to geflitgeorn. 
 Ne &ae;nig man ne lufige druncen to swy&d;e ne fule oferfylle. 
 Ne &ae;nig man myrtenes &ae;fre ne abite ne blodes ne abyrige. 
 Ne &ae;nig man wiccecr&ae;ft &ae;fre begange. 
 Ne &ae;nig man idola weor&d;ie &ae;fre. 
 Ne &ae;nig man gemanan wi&d; amansode h&ae;bbe. 
 Sunnand&ae;ges weor&d;unge n&ae;nig man forgyme. 
 &AE;lc man his teo&d;unga gel&ae;ste mid rihte. 
 Freolsa &amp; f&ae;stena healde man georne. 
 &D;&ae;t man Gode behate ne aleoge man &ae;fre. 
 Ne &ae;nig man mid unandettan heafodleahtrum husles ne abyrige  ac andette &amp; bete &ae;r he husel &d;icge. 
 Eac ic l&ae;re georne manna gehwilcne &t;&ae;t he his synna andette gelome &amp; mid d&ae;dbote cl&ae;nsie hine sylfne &amp; bletsunge &ae;t biscope &amp; mildsunge gyrne. 
 For&d;am  understande se &d;e wille  eal hit m&ae;g to &d;earfe  ealswa &t;&ae;t godspel cw&ae;&d;: Penitentiam agite; adpropinquabit uobis regnum celorum. 
 Do&d; d&ae;dbote eowra synna &amp; eow sona wyr&d; heofona rices duru ra&d;e untyned. 
 Leofan man  on eornost ic l&ae;re  cyrra&d; from yfele &amp; fram unrihte &amp; do&d; to gode a swa leng swa mare. 
 Gyma&d; georne Godes lage &amp; healda&d; hy f&ae;ste &amp; gelome on gearf&ae;ce gearwia&d; eow to husle. 
 Eala  leofan men  ne latia&d; na  ne latia&d;  ac ofstlice efsta&d; &amp; to Gode wenda&d;. 
 And se &d;e w&ae;re gitsiende o&d;ra manna &t;inga &amp; &ae;hta  weor&d;e of his agenan rihte begytenan &ae;lmesgyfa georne. 
 Se &t;e w&ae;re gifre  weor&d;e se syfre; &amp; se &d;e w&ae;re galsere on fulan forligere  weor&d;e se cl&ae;nsere his agenre sawle. 
 Se &t;e w&ae;re weamod  weor&d;e se ge&t;yldmod. 
 Se &d;e w&ae;re hohmod  weor&d;e se gl&ae;dmod. 
 Se &d;e w&ae;re idelgeorn  weor&d;e se notgeorn. 
 Se &d;e w&ae;re lofgeorn for idelan weor&d;scype  weor&d;e se carfull hu he swy&t;ast m&ae;ge gecweman his Drihtne. 
 Se &d;e w&ae;re ofermod  weor&d;e se eadmod. 
 Se &d;e w&ae;re sca&d;iende  weor&d;e se tiligende on rihtlicre til&d;e. 
 Se &d;e w&ae;re slapol  weor&d;e se ful wacor  &amp; se &d;e w&ae;re full slaw  weor&d;e se unslaw to cyrican gelome for agenre &t;earfe. 
 Se &d;e w&ae;re leassagol  weor&d;e se so&d;sagol. 
 Se &d;e w&ae;re b&ae;cslitol  weor&d;e se w&ae;rsagol. 
 Se &d;e w&ae;re stuntwyrde  weor&d;e se wiswyrde. 
 And se &d;e on unriht abysgode hine sylfne  se on halgum gebedum abysgie hine symle. 
 And se &d;e w&ae;re ungeleafful rihtes geleafan  weor&d;e se geleafful godcundes rihtes. 
 &D;us man sceal &ae;lc unriht mid rihte gebetan &amp; unweod aweodian &amp; god s&ae;d ar&ae;ran. 
 Nu la  leofan men  gelyfa&d; huru georne &amp; anr&ae;dlice be&t;enca&d; &t;&ae;t annes &amp; &d;rynnes on godcundnesse an is; &d;&ae;t is f&ae;der &amp; sunu &amp; frofergast. 
 Ealle &t;a &d;ry naman befeh&d; an godcund miht &amp; is untod&ae;led an ece God  wealdend &amp; wyrhta ealra gesceafta. 
 Se is to lufianne &amp; to weor&d;ianne ofer ealle o&d;re &d;ing. 
 And riht is &t;&ae;t &ae;lc cristen man eac o&d;erne lufie &amp; healde mid rihte  &amp; &t;&ae;t &ae;nig o&d;rum ne beode butan &t;&ae;t he wylle &t;&ae;t man him beode. 
 Ne &ae;nig ne syrwe ne o&d;rum ne swicie  ac healde &ae;lc o&d;erne mid rihtre getryw&d;e. 
 Ic l&ae;re eac georne manna gehwylcne &t;&ae;t he Godes ege h&ae;bbe &ae;fre on gemynde &amp; Godes hus symle weor&d;ie &amp; werie &amp; sece gelome him sylfum to &t;earfe. 
 Sibbe &amp; some lufie man georne &amp; &ae;lc fracodlic facn &ae;fre aweorpe &amp; &ae;ghwylcne h&ae;&d;enscype wordes &amp; weorces forhogie man &ae;fre. 
 Godcundre lare folgie man georne &amp; inweardre heortan clypie man to Criste oft &amp; gelome  &amp; cyrican gegrete mid leohte &amp; lacum swa man oftost m&ae;ge. 
 Rihte teo&d;unga gel&ae;ste man gl&ae;dlice  &amp; Godes sacerdan hlyste man georne &amp; hy for Godes ege lufige &amp; weor&d;ie  ut Dominus dicit: Qui uos audit  et reliqua. 
 &AE;lmesgedal d&ae;le man gelome  Mete &t;am ofhingredum  drenc &t;am of&d;yrstum  hushleow gefarenum  w&ae;fels &t;am nacedum  frofer &t;am dreorigan  neosunge &t;am seocan  &amp; byrgenne &t;am deadan. 
 Wydewan &amp; steopcild werie man &amp; nerie  &amp; &d;earfena gehwylcum helpe man georne. 
 Domas &amp; dihtas rihte man geornlice  &t;&ae;t leod &amp; lagu trumlice stande. 
 Beo manna gehwylc hold &amp; getrywe his worldhlaforde &ae;fre mid rihte  &amp; beo hlaforda gehwylc milde his mannum &amp; hy n&ae;fre ne swence on unriht to swy&d;e. 
 Beo manna gehwylc milde on mode &amp; miltsie for Godes ege  &t;&ae;r he derian m&ae;ge. 
 Godf&ae;der his godbearn lufie &amp; l&ae;re &amp; unrihtes styre. 
 Pater noster &amp; credan mymerian &t;a yldran &amp; t&ae;can heora gingran mid rihtan geleafan. 
 On manna gehwylces mode &amp; mu&d;e so&d;sagu stande. 
 On heortan &amp; on weorcan cl&ae;nnes gelufie; on ge&d;ance &amp; on &t;eawan syfernes gelicie. 
 Eac ic l&ae;re georne manna gehwylcne &t;&ae;t he his luste to swy&d;e ne fulgange  ac mid forh&ae;fednesse oft &amp; gelome wylde hine sylfne him sylfum to &d;earfe. 
 And do&d; swa ic l&ae;re  hyran &t;a gingran georne heora yldran  &amp; lufian &amp; l&ae;ran &t;a yldran heora gingran; &amp; &d;a &t;e lifes weg l&ae;dan cunnan gebringan on rihtwege &t;a &d;e &ae;r dweledan. 
 And styre man &t;am stuntum  &amp; hlyste man &t;am wisan  &amp; af&ae;stnie man symle georne on heortan godcunde &t;earfe  &amp; ealne modes hiht on God sylfne besette man f&ae;ste. 
 Ondr&ae;de man domd&ae;g &amp; for helle agrise  &amp; ecre reste earnie man georne  &amp; &ae;ghwylce d&ae;ge a manna gehwylc forhtige for synnum &amp; &ae;fre him gehende ended&ae;ges wene. 
 Eala  hw&ae;t se bi&d; on worulde wis &amp; ges&ae;lig &t;e &d;is eal ge&d;ence&d; oft &amp; gelome &amp; &d;e Godes beboda geornlice gyme&d; &amp; on Godes mildheortnesse fullice gehyhte&d;  &amp; se &d;e so&d;e lufe to Gode &amp; to mannum gehealde&d; mid rihte  &amp; mid rihtre d&ae;dbote cl&ae;nsa&d; hine sylfne &amp; &ae;rran gewyrhta georne begeomera&d;. 
 For&d;am God sylfa behet synfullum mannum &t;&ae;t he wolde miltsian  gyf hi woldon earnian. 
 Ealswa se witega sang &amp; s&ae;de &t;a &d;a he &d;us cw&ae;&d;: Querite Dominum dum inueniri potest  et reliqua. 
 Item propheta dicit: In quacumque die peccator conuersus fuerit  et reliqua. 
 Et Dominus in euangelio dicit: Gaudium est angelis Dei super  et reliqua. 
 Eala  leofan men  utan nu efstan &amp; ealle ure lifwegas geornlice rihtan  &amp; ne latian na to lange ne ealles to swy&d;e  &t;e l&ae;s &t;e we forweor&d;an &t;onne we l&ae;st wenan. 
 Ac utan us sylfe mid godan ge&t;ance on worde &amp; on weorce wenian to rihte &amp; geearnian &t;a myrh&d;e mid Godes fylste &t;e &d;am is gegearwod &t;e Gode wel gehyra&d; &amp; his lage healda&d; &t;a hwyle &t;e hy libba&d;. 
 A sy ecum Gode lof &amp; wyr&d;mynt in ealra woruld &ae;fre butan ende  amen. 
