  ALIA VISIO BEDA ure lareow awrat on &d;&ae;re bec &t;e is gehaten historia anglorum. be sumes mannes &ae;riste. on &d;isum iglande. &t;isum wordum reccende; 
 On &d;am timan w&ae;s sum &d;egen drihthelm gehaten on nor&d;hymera lande bylewite on andgyte. gemetegod on &t;eawum. eawf&ae;st on life. and his hiwr&ae;dene to &t;am ylcan gewissode; 
 &D;a wear&d; he geuntrumod. and to ende gebroht; 
 He &d;a gewat on &ae;fnunge and his lic l&ae;g ealle &t;a niht inne beset. ac he aras of dea&d;e on &ae;rnemerigen; 
 &D;a licmen &d;a ealle mid fyrhte fornumene flugon aweg buton &t;am wife anum. &t;e hine swi&d;ost lufode. belaf &d;&ae;r afyrht; 
 He &d;a hi gefrefrode. and cw&ae;&d;; 
 Ne beo &d;u af&ae;red. for &t;am &t;e ic aras of dea&d;e; 
 Me is alyfed eft to libbenne mid mannum. na swa &t;eah swylcum life. swa ic &ae;r leofode; 
 He aras &t;&ae;rrihte. and eode to cyrcan and &t;urhwunode on gebedum ealne &t;one merigen; 
 D&ae;lde sy&d;&d;an his &ae;hta on &t;reo. &ae;nne d&ae;l his wife. o&d;erne his cildum. &t;riddan &t;earfum; 
 Forlet sy&d;&d;an ealle woruld&t;ing. and beah to &d;am mynstre &t;e is magilros gehaten. and wear&d; besceoren. and &t;am abbode a&d;elwolde under&t;eodd. and be his lare his lif adreah on sumere digelnysse on micelre forh&ae;fednysse modes and lichaman. o&d; his lifes ende; 
 He s&ae;de his gesyh&d;e &t;&ae;re leode cyninge &ae;lfride. and gehwylcum eawf&ae;stum mannum &t;us reccende; 
 Me com to an scinende engel on &d;am &ae;fene &t;e ic gewat. and gel&ae;dde me to eastd&ae;le suwigende; 
 &D;a become wyt to anre dene seo w&ae;s orm&ae;tlice deop and wid. and fornean on lenge ungeendod; 
 Seo w&ae;s weallende mid an&d;r&ae;cum ligum on anre sidan. on o&d;re sidan mid hagole and grimlicum cyle. blawende butan toforl&ae;tennysse; 
 Seo dene w&ae;s afylled mid manna sawlum. &t;a scuton hwiltidum of &t;am weallendum fyre. into &d;am an&t;r&ae;cum cyle. and eft of &d;am cyle into &t;am fyre. buton &ae;lcere toforl&ae;tennysse; 
 &D;a &t;ohte ic &t;&ae;t &t;&ae;t w&ae;re seo helle &t;e ic oft on life embe secgan gehyrde. ac min lateow andwyrde &t;&ae;rrihte minum ge&t;ance. and cw&ae;&d; nis &t;is wite seo hel &d;e &t;u wenst; 
 Se engel me l&ae;dde &t;a fur&t;or to anre &t;eostorfulre stowe. seo w&ae;s to &t;an swi&d;e mid &t;iccum &t;eostrum ofer&t;eaht &t;&ae;t ic nan &t;ing geseon ne mihte buton mines latteowes scinende hiw. and gew&ae;du; 
 Efne &t;a f&ae;rlice &ae;teowdon geloml&ae;cende ligas sweartes fyres upastigende and min latteow me &t;&ae;r ana forlet on &t;am &t;eostrum middum; 
 Ic &t;a beheold &t;one orm&ae;tan lig. &t;e of &t;&ae;re neowelnysse astah; 
 Se lig w&ae;s mid manna sawlum afylled. and hi asprungon upp mid &t;am fyre swa swa spearcan. and eft ongean into &t;&ae;re nywelnysse. and &t;&ae;r sloh ut of &t;&ae;re nywelnysse orm&ae;te stenc mid &t;am &ae;&d;mum. se afylde ealle &t;a &t;eosterfullan stowe; 
 &D;a &d;a ic &t;&ae;r lange stod. ormod and ungewiss mines f&ae;reldes. &t;a gehyrde ic &t;&ae;t &t;a deoflu gel&ae;ddon fif manna sawla hreowlice gnornigende and grimetende into &t;am sweartum fyre; 
 Sum &d;&ae;ra w&ae;s preost. sum l&ae;wede man. sum wimman. and &t;a deoflu scegdon hlude hlihende. &t;&ae;t hi &d;a sawla for heora synnum habban moston; 
 Betwux &d;am ascuton &t;a awyrigedan gastas sume of &t;&ae;re nywelnysse wi&d; min. mid byrnendum eagum. and of heora mu&d;e and nos&t;yrlum stod stincende steam. and woldon me gel&ae;ccan mid heora byrnendum tangum. ac hi ne mihton &t;urh godes gescyldnysse me hreppan; 
 Efne &t;a f&ae;rlice &ae;teowde min latteow swa swa scinende steorra feorran fleogende and wi&d; min onette; 
 &D;a toscuton &d;a deoflu sona &t;e me mid heora tangum gel&ae;ccan woldon; 
 Se engel me l&ae;dde &t;&ae;rrihte to eastd&ae;le on miccles leohtes smyltnysse into anre byrig. &t;&ae;r binnan w&ae;s swy&d;e sme&d;e feld and brad. mid blowendum wyrtum and grennysse eal afylled. and mid beorhtran leohte &t;onne &ae;nig sunne scinende; 
 Binnan &t;am weallum w&ae;ron ungerime meniu hwittra manna on mycelre blisse; 
 Ic &d;a betwux &t;am werodum &t;am engle fyligende. &t;ohte &t;&ae;t hit w&ae;re heofonan rice. ac min latteow cw&ae;&d; &t;&ae;t hit swa n&ae;re; 
 He l&ae;dde me &d;a gyt fur&d;or. and ic geseah &t;&ae;r &ae;tforan us myccle mare leoht. and ic &t;&ae;r wynsume stemne orm&ae;tes dreames gehyrde and wundorlices br&ae;&d;es sw&ae;c of &d;&ae;re stowe utfleow; 
 Hw&ae;t &d;a min latteow l&ae;dde me ongean to &t;&ae;re blostmb&ae;ran stowe. and me befran hw&ae;&d;er ic wyste hw&ae;t &t;a &t;ing w&ae;ron &t;e ic gesewen h&ae;fde; 
 Ic cw&ae;&d; &t;&ae;t ic nyste; 
 He andwyrde and cw&ae;&d;; 
 Seo mycele byrnende dene &t;e &t;u &ae;rest gesawe is witnungstow. on &t;&ae;re beo&d; &t;&ae;ra manna sawla gewitnode and gecl&ae;nsode &t;e noldon heora synna &t;urh andetnysse. and d&ae;dbote gerihtl&ae;can. on gehalum &t;ingum: h&ae;fdon swa &t;eah behreowsunge &ae;t heora endenextan d&ae;ge. and swa gewiton mid &t;&ae;re behreowsunge of worulde. and becuma&d; on domes d&ae;ge ealle to heofonan rice; 
 Eac hi sume &t;urh freonda fultum and &ae;lmysd&ae;da. and swy&d;ost &t;urh halige m&ae;ssan beo&d; alysede. of &d;am witum. &ae;r &t;am mycclum dome; 
 Witodlice seo swearte nywelnyss &t;e &d;u gesawe mid &t;am orm&ae;tum &t;eostrum and fulum stence. seo is helle mu&d;. and se &d;e &ae;ne &t;&ae;ron befyl&d;. ne wyr&d; he n&ae;fre on ecnysse &d;anon alysed; 
 &T;eos wynsume and &d;eos blostmb&ae;re stow. is &d;&ae;ra sawla wunung &d;e on godum weorcum geendodon. and swa &d;eah n&ae;ron swa fulfremede &t;&ae;t hi &d;&ae;rrihte moston into heofenan rice. ac swa &d;eah hi ealle becuma&d; to cristes gesih&d;e. and myrh&d;e. &ae;fter &d;am micclum dome; 
 Witodlice &d;a &d;e fulfremede beo&d; on ge&d;ohte. on worde. on weorce swa hra&d;e swa hi of worulde gewita&d;. swa becuma&d; hi to heofenan rice; 
 Of &d;am &d;u gesawe &t;&ae;t micele leoht mid &d;am wynsumum br&ae;&d;e. and &t;onon &d;u gehyrdest &d;one f&ae;geran dream; 
 &T;u so&d;lice. nu &d;u to lichaman gecyrst. gif &d;u wylt &d;ine d&ae;da and &d;eawas gerihtl&ae;can. &d;onne underfehst &d;u &ae;fter for&d;si&d;e &t;as wynsuman wununge. &t;e &d;u nu gesihst; 
 &D;a &d;a ic &d;e ana forlet on &d;am &d;eostrum. to &d;y ic dyde swa. &t;&ae;t ic wolde witan ymbe &d;in f&ae;r. hu se &ae;lmihtiga embe &d;e wolde; 
 &T;a &d;a se engel &d;us gereht h&ae;fde. &d;a oflicode me &d;earle &t;&ae;t ic eft to &d;am lichaman sceolde fram &d;&ae;re stowe wynsumnysse. and &d;&ae;ra halgena geferr&ae;dene. ne dorste ic swa &d;eah nan &d;ing wi&d;cwe&d;an; 
 &AE;fter &d;isum ic wear&d; gebroht. and geedcucod betwux mannum; 
 Drihtelm wunode &d;a on &d;&ae;s mynstres digelnysse. o&d; his lifes ende sti&d;lice drohtnigende; 
 He eode gelome on winterlicum cyle to &d;&ae;re ea. and stod on his gebedum on &d;am w&ae;tere. hwilon to his gyrdle. hwilon to his swuran; 
 Eode him si&d;&d;an mid &d;am ylcum cla&d;um. o&d; &t;&ae;t hi on his lichaman wearmodon and adruwodon; 
 &D;a &d;a hine man axode hu he mihte &d;one micclan cyle forberan. he andwyrde; 
 Maran cyle ic geseah. and wyrsan; 
 Eft &d;a &d;a hi axodon hu he mihte swa stearce forh&ae;fednysse healdan. he andwyrde; 
 Sti&d;ran and wyrsan ic geseah; 
 Swa he hit macode on his life. and manega o&d;re gerihtl&ae;hte. mid worde and gebysnunge; 
 We r&ae;da&d; gehw&ae;r on bocum. &t;&ae;t oft and gelome men wurdon of &d;isum life gel&ae;dde. and eft to life ar&ae;rde. and hi fela witnungstowa. and eac halgena wununga gesawon. swa swa gregorius se halga papa awrat on &d;&ae;re bec &t;e is gehaten dialegorum. be anum men &t;&ae;t his sawul wear&d; gel&ae;dd of &d;isum life. and fela &d;ing geseah; 
 &T;a betwux &d;am o&d;rum geseah he hw&ae;r man bytlode ane gebytlu eal mid sm&ae;tum golde. and &d;a wyrhtan worhton &d;a gebytlu on &d;am s&ae;ternes d&ae;ge. and w&ae;s &d;a fornean geendod; 
 He befran &d;a hwam &d;a gebytlu gemynte w&ae;ron. swa m&ae;rlice getimbrode; 
 Him w&ae;s ges&ae;d. &t;&ae;t hi w&ae;ron gemynte anum sutere on romana byrig. and hine eac namode; 
 &AE;fter &d;isum aras se deada. and axode geornlice ymbe &d;one sutere hu he geworht w&ae;re. on woruldlicere drohtnunge. and man afunde &d;a &t;&ae;t his gewuna w&ae;s. &t;&ae;t he worhte his weorc to seofon nihtum. and sealde on &d;one s&ae;ternesd&ae;g. Nam &d;a of his cr&ae;fte him bigleofan. and d&ae;lde &d;one ofereacan &t;earfum mid estfullum mode. and w&ae;ron for &d;i &t;a gebytlu on &d;am d&ae;ge swi&d;ost geworhte. &d;e he &d;a &ae;lmessan gewunelice d&ae;lde; 
 Micel is godes mildheortnys ofer mancynne. &t;am &d;e wel willa&d;; 
 We on &d;isum life magon helpan &t;am for&d;farenum &d;e on witnunge beo&d;. and we magon us sylfe betwux us on life &ae;lc o&d;rum fultumian to &d;am upplican life. gif we &d;&ae;s cepa&d;. and &d;a &d;e fulfremede w&ae;ron and to godes rice becomon. magon fultumian &ae;g&d;er ge us. ge &d;am for&d;farenum &t;e on witnunge sind. gif hi mid ealle forscyldgode ne beo&d;; 
 Sy wuldor and lof. &d;am welwillendum gode. A. on ecnysse. amen: 
