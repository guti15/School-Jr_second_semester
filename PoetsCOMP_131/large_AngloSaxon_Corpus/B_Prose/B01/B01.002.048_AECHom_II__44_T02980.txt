 IN NATALE SANCTARUM UIRGINUM.  Simile est regnum celorum decem uirginibus. Et reliqua. Se h&ae;lend s&ae;de gelomlice bigspel be gehwilcum &d;ingum his leorningcnihtum. Nu cw&ae;&d; he on &d;isum bigspelle. &t;&ae;t heofenan rice w&ae;re gelic tyn m&ae;denum. &t;a genamon heora leohtfatu and eodon togeanes &d;am brydguman. and &t;&ae;re bryde; 
 &T;&ae;ra m&ae;dena w&ae;ron fif stunte. and fif snotore; 
 Witodlice &d;a fif stuntan namon heora leohtfatu. and n&ae;nne ele to &d;&ae;re lihtinge. and &d;a snoteran genamon ele on heora f&ae;telsum. mid heora leohtf&ae;tum; 
 &D;a elcode se brydguma mid his tocyme. and &d;a m&ae;denu begunnon to hnappienne. o&d; &t;&ae;t hi ealle slepon; 
 &D;a on middere nihte wear&d; clypung gehyred. Efne her cym&d; se brydguma. Ga&d; him togeanes; 
 &T;a arison ealle &d;a m&ae;denu and gearcodon heora leohtfatu. and &t;a stuntan cw&ae;don to &d;am snoterum; 
 Sylla&d; us sumne d&ae;l eoweres eles. for &d;an &t;e ure leohtfatu sind acwencte; 
 &D;a snoteran m&ae;denu andwyrdon &t;am stuntum. and cw&ae;don; 
 &D;i l&ae;s &d;e hit ne genihtsumige us and eow. fara&d; to &d;am syllendum and bicga&d; eow ele; 
 &T;a mid &d;am &d;e hi ferdon ymbe &d;one ceap. &t;a com se brydguma. and &d;a fif m&ae;denu &t;e mid &d;am leohte gearwe w&ae;ron. ferdon mid him into &d;am giftum. and &t;&ae;t geat wear&d; belocen; 
 &D;a &ae;t nextan comon &d;a stuntan m&ae;denu. and clypodon to &d;am brydguman; 
 Hlaford. hlaford. hat geopenian &t;&ae;t geat; 
 He andwyrde; 
 So&d; ic eow secge. ne cann ic eow; 
 Wacia&d; eornostlice. for &d;an &d;e ge nyton &t;one d&ae;g ne &d;a tide; 
 &T;is godspel is nu anfealdlice ges&ae;d mid digelum andgite. Ac Augustinus se wisa us onwreah &d;a deopnysse. and eac se halga Gregorius ymbe &d;is ylce awrat &t;us cwe&d;ende; 
 Us is to gewitenne &t;&ae;t gelomlice on haligre spr&ae;ce is &d;eos andwerde gela&d;ung gehaten heofenan rice. swa swa se h&ae;lend on sumere stowe cw&ae;&d;; 
 Mannes bearn asent his englas. and gegadera&d; of his rice ealle &ae;swicunga; 
 Witodlice on &d;am upplican rice is healic sib. and &d;&ae;r ne bi&d; nan &ae;swicung gemet. &d;e mage beon &d;onon gegaderod; 
 &D;eos andwerde gela&d;ung &t;e underfeh&d; yfele and gode. is wi&d;meten &d;am tyn m&ae;denum. &d;&ae;ra w&ae;ron fif stunte. and fif snotere; 
 On fif andgitum swa swa we eow oft s&ae;don. gehwilc man leofa&d; &t;e his h&ae;le h&ae;f&d;; 
 &T;&ae;t is Gesih&d;. and Hlyst. Sw&ae;cc. and Stenc. and hrepung; 
 &D;as fif andgitu gif hi beo&d; getwyfylde. &d;onne gefylla&d; hi tynfeald getel; 
 Nu is for &d;i seo halige gela&d;ung gelic tyn m&ae;denum. for &d;an &d;e seo gela&d;ung is gegaderod of &ae;g&d;res hades mannum. &t;&ae;t is werhades. and wifhades; 
 &AE;lc &d;&ae;ra manna &d;e hine forh&ae;f&d; fram unalyfedlicere gesih&d;e. fram unalyfedlicere heorcnunge. fram unalyfedlicum sw&ae;cce. fram unalyfedlicum stence. fram unalyfedlicere hrepunge. se h&ae;f&d; m&ae;denes naman. for &d;&ae;re anwalhnysse; 
 Gif god is and halwendlic to forh&ae;bbenne fram unalyfedlicum styrungum and for &d;i h&ae;f&d; &ae;lc cristen sawul m&ae;denes naman. Hwi sind &d;onne &t;a fif underfangene. and &t;a fif aworpene; 
 Ealle hi h&ae;fdon leohtfatu. ac hi n&ae;fdon ealle ele; 
 Se ele getacna&d; &t;a so&d;an lufe. seo &d;e n&ae;fre ne ateora&d;; 
 Eles gecynd is. &t;&ae;t he wile oferstigan &ae;lcne w&ae;tan; 
 Ageot ele uppon w&ae;ter. o&d;&d;e on o&d;rum w&ae;tan. se ele flyt bufon; 
 Ageot w&ae;ter uppon &d;one ele. and se ele abrec&d; up and swim&d; bufon; 
 Geot &d;u &d;one ele &ae;r. geot &d;u si&d;&d;an. &ae;fre he oferswi&d; &t;one o&d;erne w&ae;tan. and seo so&d;e lufu n&ae;fre ne fyl&d;; 
 On &d;&ae;re forh&ae;fednysse fram unalyfedlicum styrungum is m&ae;denes nama geh&ae;fd. and on &d;am leohtfatum sind &d;a godan weorc getacnode. be &d;am weorcum cw&ae;&d; ure drihten on his godspelle; 
 Sic luceat lux uestra coram hominibus. ut uideant opera uestra bona. et glorificent patrem uestrum qui in celis est; &T;&ae;t is on urum gereorde; 
 Scine eower leoht &ae;tforan mannum. swa &t;&ae;t hi geseon eowere godan weorc. and wuldrian eowerne f&ae;der &t;e on heofenum is; 
 Eft he cw&ae;&d;; 
 Beon eower lendena ymbgyrde. and eower leohtfatu byrnende; 
 On &d;am ymbgyrdum lendenum is se m&ae;g&d;had. and on &d;am byrnendum leohtfatum sind &d;a godan weorc to understandenne; 
 &D;a snoteran m&ae;denu namon &d;one ele on heora leohtfatum. for &d;an &d;e hi h&ae;fdon &t;&ae;t gode ingehyd on heora heortan. &t;&ae;t hi woldon gode anum gecweman. and na cepan dysegra manna herunge. swa swa se apostol Paulus cw&ae;&d;; 
 Ure wuldor is seo gecy&d;nys. ures ingehydes; 
 Eft cw&ae;&d; se sealmwyrhta be &d;&ae;re halgan gela&d;unge. &t;&ae;t eall hire wuldor is wi&d;innan on godes gesih&d;e. na on ydelra manna herunge; 
 Sume men sind swa bep&ae;hte &d;urh ydelne gylp. &t;&ae;t hi do&d; for manna herunge swa hw&ae;t swa hi do&d;. swi&d;or &d;onne for godes lufon. &d;onne sind hi stunte. &t;&ae;t hi cepa&d; &t;&ae;s yfelan hlysan. na &t;&ae;s ecan edleanes; 
 Be swilcum cw&ae;&d; se h&ae;lend on sumere stowe; 
 Amen dico uobis. receperunt mercedem suam; So&d; ic eow secge. hi underfengon heora mede. &t;&ae;t is se ydela hlisa &d;e hi lufodon; 
 Habbon hi &d;one woruldhlisan &t;e hi sohton. na &d;a ecan mede &t;e hi ne rohton; 
 Nis na gewunelic &t;&ae;t m&ae;g&d;had si gecweden on sinscipe. ac swa &d;eah &d;&ae;r is &t;&ae;s geleafan m&ae;g&d;had. &t;e wur&d;a&d; &ae;nne so&d;ne god. and nele forligerlice to leasum h&ae;&d;engylde bugan; 
 Eal seo gela&d;ung &d;e stent on m&ae;denum. and on cnapum. on ceorlum and on wifum. eal heo is genamod to anum m&ae;dene. swa swa se apostol Paulus cw&ae;&d;. to geleaffullum folce; 
 Disponsaui uos uni uiro uirginem castam. exhibere christo; &T;&ae;t is on englisc. Ic beweddode eow anum were. &t;&ae;t ge gearcian an cl&ae;ne m&ae;den criste; 
 Nis &d;is na to understandenne lichamlice. ac gastlice; 
 Crist is se cl&ae;na brydguma. and eal seo cristene gela&d;ung is his bryd. &t;urh &d;a he gestryn&d; d&ae;ghwomlice mennisce sawla to his heofenlican rice; 
 Seo gela&d;ung is ure modor and cl&ae;ne m&ae;den. for &d;an &t;e we beo&d; on hire geedcynnede to godes handa. &t;urh geleafan and fulluht; 
 &D;a m&ae;denu woldon gan togeanes &d;am brydguman. mid heora leohtfatum; 
 We ga&d; togeanes criste. &d;onne we andbidia&d; mid geleafan his tocymes; 
 Ac he elca&d; his tocymes. and on &d;&ae;re anbidunge &t;a m&ae;denu hnappia&d;. and slapa&d;; 
 Gehw&ae;r on halgum bocum is se gem&ae;nelica dea&d; sl&ae;pe wi&d;meten. swa swa se &d;eoda lareow cw&ae;&d;; 
 De dormientibus autem. nolo uos ignorare fratres; Mine gebro&d;ra. Ic nelle &t;&ae;t ge nyton be &d;am slapendum. &t;&ae;t is be &d;am deadum; 
 Hwi sind &d;a deadan slapende gecwedene. buton for &d;an &t;e hi sceolon arisan geedcucode. &t;urh &d;one &ae;lmihtigan scyppend; 
 Beon &d;a m&ae;denu snotere beon hi stunte. ealle hi moton slapan on &d;am gem&ae;nelicum dea&d;e. &ae;r &d;an &d;e se brydguma crist cume to &d;am micclum dome; 
 Media autem nocte clamor factus est. ecce sponsus uenit. exite obuiam ei; On middre nihte wear&d; clypung gehyred. efne her cym&d; se brydguma. ga&d; him togeanes; 
 Hw&ae;t getacna&d; seo midniht. buton seo deope nytennys. for &d;an &d;e seo geendung &t;yssere worulde cym&d; &t;onne men l&ae;st wena&d;. swa swa se apostol cw&ae;&d;; 
 Dies domini sicut fur in nocte. ita ueniet; Drihtnes d&ae;g cym&d;. swa swa &d;eof on niht; 
 Oft cwe&d;a&d; men. efne nu cym&d; domes d&ae;g. for &d;an &d;e &d;a witegunga sind agane. &t;e be &d;am gesette w&ae;ron; 
 Ac gefeoht cym&d; ofer gefeohte. gedrefednys ofer gedrefednysse. eor&d;styrung ofer eor&d;styrunge. hungor ofer hungre. &t;eod ofer &d;eode. and &t;onne gyt ne cym&d; se brydguma; 
 Eac swilce &t;a six &d;usend geara fram adame beo&d; geendode. and &d;onne gyt elca&d; se brydguma; 
 Hu mage we &t;onne witan hw&ae;nne he cym&d;? Swa swa he sylf cw&ae;&d;. on middre nihte; 
 Hw&ae;t is on middre nihte. buton &t;onne &d;u nast. and &t;u his ne wenst &d;onne cym&d; he; 
 Nis nan gesceaft &t;e cunne &d;one timan &t;yssere worulde geendunge. buton gode anum; 
 Hw&ae;t is se hream &t;e on middre nihte cym&d; &ae;tforan &d;am brydguman. buton &d;&ae;ra engla blawung. swa swa se apostol awrat; 
 In ictu oculi. in nouissima tuba; Canet enim tuba. Et cetera; On anre preowthwile. on &d;&ae;re endenextan byman. Seo byme so&d;lice bl&ae;w&d;. and &d;a deadan arisa&d; ungebrosnode. and we beo&d; awende to ecum &d;ingum on &t;am lichaman. swa swa we nu sind on &d;&ae;re sawle; 
 Be &d;isum cw&ae;&d; se h&ae;lend; 
 Se tima cym&d; &t;&ae;t ealle &d;a &d;e on byrgenum beo&d; gehyra&d; godes suna stemne. and hi for&d;ga&d;. &t;a &d;e god worhton to lifes &ae;riste. &t;a so&d;lice &d;e yfel worhton to geni&d;erunge &ae;riste; 
 Tunc surrexerunt omnes uirgines ille. et ornauerunt lampades suas; &T;a arison ealle &d;a m&ae;denu. and gegearcodon heora leohtfatu; 
 &D;a m&ae;denu arison. for &d;an &d;e &d;a gecorenan. and &d;a wi&d;ercorenan beo&d; ealle awrehte of &t;&ae;s dea&d;es sl&ae;pe; 
 Hi gearcodon heora leohtfatu. &t;&ae;t is hi gearcia&d; hi sylfe. to agyldenne gescead &t;am cumendum deman. heora d&ae;da; 
 &D;&ae;ra stuntra m&ae;dena leohtfatu beo&d; acwencte on &t;&ae;s deman tocyme. and hi nan edlean &ae;t gode nabba&d;. for &d;an &d;e hi underfengon manna herunga. &t;e him licodon; 
 &T;a stuntan m&ae;denu cw&ae;don to &d;am snoterum; 
 Sylla&d; us sumne d&ae;l eoweres eles. for &d;an &t;e ure leohtfatu sind acwencte; 
 Hi gesawon &t;&ae;t hi sylfe wi&d;innan &ae;mtige w&ae;ron. &t;&ae;s godan ingehydes. and for &d;i sohton gewitnysse wi&d;utan; 
 Hi w&ae;ron gewunode to o&d;ra manna herunge. and &t;&ae;s gewilnodon swa swa heora gewuna w&ae;s. swilce hi cw&ae;don. Nu ge geseo&d; &t;&ae;t we &ae;t us sylfum naht nabba&d;. secga&d; nu hw&ae;t ge be urum weorcum gesawon; 
 &D;a snoteran m&ae;denu andwyrdon &d;am stuntum. and cw&ae;don; 
 &T;i l&ae;s &d;e hit ne genihtsumige us and eow. fara&d; to &d;am syllendum. and bicga&d; eow ele; 
 So&d;lice on &d;am micclum dome. &ae;lcum &ae;nlipium men &d;inc&d; to lytel his agen ingehyd him to gewitnysse. &t;eah &d;e he ne sceole o&d;rum to gewitnysse beon; 
 Ne &d;am heofenlican deman nis nan neod &ae;niges mannes gewitnysse. se &d;e &t;urhsih&d; &ae;lces mannes heortan. and gewisslicor wat &t;&ae;s mannes mod &t;onne he sylf; 
 Hi cw&ae;don. fara&d; to &d;am syllendum. and bicga&d; eow ele; 
 Nis &d;is na r&ae;d. ac is edwit. swilce hi cw&ae;don; 
 Ge &d;e w&ae;ron gewunode to underfonne manna herunga for eowerum godum weorcum. fara&d; to &d;am lyffeterum &t;e eow &ae;r leaslice ol&ae;hton. habba&d; &ae;t him swa hw&ae;t swa ge magon. ne sylle we eow nan &d;ing; 
 Ge noldon habban eowerne ele wi&d;innan. &t;&ae;t is ge noldon gode lician on godum ingehyde. ac for &d;&ae;ra idelra manna herunge ge worhton herigendlice weorc. fara&d; nu and bicga&d;. ne sylle we eow n&ae;nne; 
 &T;a mid &d;am &t;e hi ferdon ymbe &d;one ceap. &d;a com se brydguma. and &d;a fif m&ae;denu &d;e mid &t;am leohte gearwe w&ae;ron. ferdon mid him into &d;am giftum. and &t;&ae;t geat wear&d; belocen; 
 Ne bohton hi n&ae;nne ele. ne hi ne gemetton n&ae;nne &d;e him &d;a ele syllan wolde; 
 Nis nan man swa dyrstig on &t;am micclum dome. &t;&ae;t he durre o&d;erne betellan. &d;onne adumbia&d; &t;a ydelan lyffeteras. &t;e &ae;r &d;one ele sealdon. &t;&ae;t w&ae;ron &t;a sme&d;an lyffetunga; 
 Witodlice se rihtwisa on &d;am d&ae;ge forhta&d;. &d;eah &d;e he &d;urh god ingehyd Gode gelicode. &t;eah hw&ae;&d;ere cwaca&d; &t;&ae;t ingehyd &t;&ae;r afyrht for &d;am micclum brogan. &t;&ae;s gem&ae;nan domes; 
 &D;a &ae;t nextan comon &d;a stuntan m&ae;denu. and clypodon to &d;am brydguman; 
 Hlaford. Hlaford. hat geopenian &t;&ae;t geat; 
 Drihten cw&ae;&d; on o&d;rum godspelle; 
 Cnucia&d;. and eow bi&d; geopenod; 
 Ac we sceolon nu cnucian. and inf&ae;r biddan to heofenan rice. na &d;onne; 
 Nu is mildheortnysse tima. and &d;onne bi&d; domes tima; 
 Se &d;e nele nu on mildheortnysse timan hine sylfne gerihtl&ae;can &t;urh so&d;e behreowsunge. &t;am bi&d; heofenes geat belocen on &d;&ae;s domes timan; 
 Eala micel modes biternys is on &d;am worde. &t;&ae;t geat w&ae;s belocen; 
 Hi behreowsodon &t;&ae;t hi ele n&ae;fdon. ac heora behreowsung w&ae;s to l&ae;tt; 
 Sume gedwolmen cw&ae;don &t;&ae;t seo halige Maria cristes modor. and sume o&d;re halgan sceolon hergian &ae;fter &d;am dome &d;a synfullan of &d;am deofle. &ae;lc his d&ae;l. Ac &t;is gedwyld asprang of &d;am mannum. &t;e on heora fl&ae;sclicum lustum symle licgan woldon. and noldon mid earfo&d;nyssum &t;&ae;t ece lif geearnian; 
 Ne hopige nan man to &d;yssere leasunge. Nele seo eadige Maria ne nan o&d;er halga l&ae;dan &d;a fulan. and &t;a manfullan. and &d;a arleasan. &t;e &ae;fre on synnum &t;urhwunodon. and on synnum geendodon. into &d;am cl&ae;nan huse heofenan rices myrh&d;e. Ac hi beo&d; deoflum gelice. and on ecnysse mid deoflum on helle fyre cwylmia&d;; 
 Ne m&ae;g eal middaneard anum &d;&ae;ra ge&d;ingian. &t;e crist &t;us to cwe&d;; 
 Discedite a me maledicti in ignem aeternum. qui preparatus est diabolo et angelis eius; &T;&ae;t is. gewita&d; fram me ge awyrigedan into &d;am ecan fyre. &t;e &d;am deofle is gegearcod. and his awyrigedum englum; 
 &D;a stuntan m&ae;denu clypodon. hlaford. hlaford. hat geopenian us &t;&ae;t geat. and se hlaford andwyrde; 
 So&d; ic eow secge. ne cann ic eow; 
 Hw&ae;t ne cann. se &d;e ealle &d;ing cann? He ne cann n&ae;nne leahter. and hi w&ae;ron mid leahtrum afyllede; 
 Drihten ne oncn&ae;w&d; hi. for &d;an &d;e hi sind o&d;re. o&t;re hi w&ae;ron; 
 Hw&ae;t is to cwe&d;enne ne cann ic eow. buton &t;&ae;t ic ne worhte eow &d;yllice; 
 Ne cann drihten leahtras. ac he gewitna&d; leahtras; 
 &D;&ae;t godspel belic&d; &t;us. wacia&d; eornostlice. for &d;an &t;e ge nyton &t;one d&ae;g. ne &d;a tid; 
 Nat nan man &t;yssere worulde geendunge. ne fur&d;on his agene geendunge; 
 Menig man wolde &t;one maran d&ae;l his lifes aspendan on his lustum. and &d;one l&ae;ssan d&ae;l on d&ae;dbote. gif he wiste hw&ae;nne he geendian sceolde; 
 Us is bedigelod ure geendung. to &d;i &t;&ae;t we sculon symle us ondr&ae;dan. &d;one endenextan d&ae;g. &t;one &d;e we ne magon n&ae;fre foresceawian; 
 We sceolon for &d;i wacian on ure heortan. and on geleafan. We sceolon wacian on hihte and on so&d;re lufe. We sceolon wacian on godum weorcum. and don buton ydelum gylpe gif we hw&ae;t lytles to gode gedo&d;. &t;&ae;t we moton faran into heofenan rice mid &d;am cl&ae;nan brydguman h&ae;lende criste. Se &d;e leofa&d; and rixa&d; mid his heofenlican f&ae;der. and &t;am halgum gaste. on ealra worulda woruld. Amen; 
