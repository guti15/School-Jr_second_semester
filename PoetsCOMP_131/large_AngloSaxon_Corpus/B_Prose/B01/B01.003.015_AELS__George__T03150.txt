 UIIII. KALENDAS MAI. NATALE SANCTI GEORGII MARTYRIS. 
 Gedwolmen awriton gedwyld on heora bocum be &d;am halgan were &d;e is gehaten Georius. 
 Nu wille we eow secgan &t;&ae;t so&d; is be &d;am  &t;&ae;t heora gedwyld ne derige digellice &ae;nigum. 
 Se halga georius w&ae;s on h&ae;&t;enum dagum rice ealdorman under &d;am re&t;an casere &t;e w&ae;s Datianus geciged  on &d;&ae;re scire Cappadocia. 
 &T;a het Datianus &d;a h&ae;&d;enan gegaderian to his deofolgildum his Drihtne on teonan  and mid manegum &d;eowracum &t;&ae;t mancynn geegsode  &t;&ae;t hi heora lac geoffrodon &t;am leasum godum mid him. 
 &T;a geseah se halga wer &t;&ae;ra h&ae;&d;enra gedwyld hu hi &d;am deoflum ons&ae;gdon and heora Drihten forsawon  &d;a aspende he his feoh unforh on &ae;lmyssum hafenleasum mannum &t;am h&ae;lende to lofe  and wear&d; &t;urh Crist gebyld  and cw&ae;&d; to &d;am casere  Omnes dii gentium demonia  dominus autem caelos fecit;Ealle &t;&ae;ra h&ae;&d;enra godas synd gramlice deofla  and ure Drihten so&d;lice geworhte heofonas. 
 &T;ine godas  casere  syndon gyldene and sylfrene  st&ae;nene and treowene  getreowleasera manna handgeweorc  and ge him weardas setta&d; &t;e hi bewacia&d; wi&d; &t;eofas. 
 Hw&ae;t &t;a Datianus deofollice geyrsode ongean &d;one halgan wer  and het hine secgan of hwilcere byrig he w&ae;re o&d;&d;e hw&ae;t his nama w&ae;re. 
 &T;a andwyrde Georius &d;am arleasan and cw&ae;&d;  Ic eom so&d;lice Cristen and ic Criste &t;eowige. 
 Georius ic eom gehaten  and ic h&ae;bbe ealdordom on minum earde  &d;e is gehaten Cappadocia  and me bet lica&d; to forl&ae;tenne nu &t;isne hwilwendlican wur&d;mynt  and &t;&ae;s wuldorfullan Godes cynedome gehyrsumian on haligre drohtnunge. 
 &T;a cw&ae;&d; Datianus  &t;u dwelast  Geori  geneal&ae;c nu &ae;rest and geoffra &t;ine lac &t;am unoferswi&d;endum Apolline  se&d;e so&t;lice m&ae;g &t;inre nytennysse gemiltsian  and to his manr&ae;dene gebigan. 
 Georius &t;a befran &t;one feondlican casere  hw&ae;&d;er is to lufigenne  o&d;&d;e hwam lac to offrigenne  &d;am H&ae;lende Criste ealra woruldra alysend o&t;&t;e Apolline ealra deofla ealdre? 
 Hw&ae;t &d;a Datianus mid deofollicum graman het &d;one halgan wer on hencgene ah&ae;bban  and mid isenum clawum clifrian his lima  and ontendan blysan &ae;t bam his sidum. 
 Het hine &t;a si&d;&d;an of &d;&ae;re ceastre al&ae;dan and mid swinglum &t;reagen and mid sealte gnidan; ac se halga wer wunode ungederod. 
 &T;a het se casere hine on cwearterne don  and het geaxian ofer eall sumne &ae;lt&ae;wne dry. 
 &T;a geaxode &t;&ae;t Athanasius se dry  and com to &d;am casere  and hine caflice befran  hwi hete &d;u me feccan &t;us f&ae;rlice to &t;e? 
 Datianus andwyrde Athanasie &d;us  Miht &t;u adw&ae;scan &t;&ae;ra Cristenra drycr&ae;ft? 
 &T;a andwyrde se dry Datiane &d;us  Hat cuman to me &t;one Cristenan mann  and beo ic scyldig gif ic his scyncr&ae;ft ne m&ae;g mid ealle adw&ae;scan mid minum drycr&ae;fte. 
 &T;a f&ae;gnode Datianus &t;&ae;t he funde swylcne dry  and het of cwearterne l&ae;dan &d;one godes cempan  and cw&ae;&d; to &d;am halgan mid hetelicum mode  For &d;e  geori  ic begeat &t;isne dry; oferswy&d; his drycr&ae;ft o&d;&d;e he &t;e oferswy&d;e  o&d;&d;e he fordo &t;e o&d;&d;e &t;u fordo hine. 
 Georius &d;a beheold &t;one h&ae;&d;enan dry  and cw&ae;&d; &t;&ae;t he gesawe Cristes gife on him. 
 Athanasius &d;a ardlice genam &ae;nne mycelne bollan mid bealuwe afylled  and deoflum bet&ae;hte &d;one drenc ealne  and sealde him drincan ac hit him ne derode. 
 &T;a cw&ae;&d; eft se dry  Git ic do an &t;incg  and gif him &t;&ae;t ne dera&d;  Ic buge to Criste. 
 He genam &d;a ane cuppan mid cwealmberum drence  and clypode swy&d;e to sweartum deoflum  and to &d;am fyrmestum deoflum  and to &d;am ful strangum  and on heora naman begol &t;one gramlican drenc  sealde &d;a drincan &t;am Drihtnes halgan; ac him naht ne derode se deofollica w&ae;ta. 
 &D;a geseah se dry &t;&ae;t he him derian ne mihte  and feol to his fotum fulluhtes biddende; and se halga Georius hine sona gefullode. 
 Hw&ae;t &d;a Datianus deoflice wear&d; gram  and het geniman &t;one dry &t;e &t;&ae;r gelyfde on God  and l&ae;dan of &d;&ae;re byrig and beheafdian sona. 
 Eft on &t;am o&t;rum d&ae;ge het se arleasa casere gebindan Georium on anum bradum hweowle  and twa scearpe swurd settan him togeanes  and swa up ateon and underb&ae;c sceofan. 
 &T;a geb&ae;d Georius hine bealdlice to Gode  Deus in adiutorium meum intende; domine  ad adiuuandum me festina; God beseoh &d;u on minum fultume  drihten  efst &t;u nu me to fultumigenne  and he wear&d; &t;a gebroht mid &t;ysum geb&ae;de on &t;am hweowle. 
 &T;a tyrndon &t;a h&ae;&d;enan hetelice &t;&ae;t hweowl  ac hit sona tob&ae;rst and beah to eor&d;an  and se halga wer wunode ungederod. 
 Datianus &t;a dreorig wear&d; on mode  and swor &d;urh &d;a sunnan  and &d;urh ealle his godas  &t;&ae;t he mid mislicum witum hine wolde fordon. 
 &D;a cw&ae;&d; se eadiga Georius him to  &t;ine &d;eowracan synd hwilwendlice  ac ic ne forhtige for &d;inum gebeote  &t;u h&ae;fst minne lichaman on &d;inum anwealde  ac &d;u n&ae;fst swa &t;eah mine sawle  ac God. 
 &T;a het se casere his cwelleras feccan &ae;nne &ae;rene hwer  and hine ealne afyllan mid weallendum leade  and lecgan Georium innon &d;one hw&ae;r  &t;a&d;a he hattost w&ae;s. 
 &T;a ahof se halga to heofonum his eagan  his Drihten biddende and bealdlice cwe&d;ende  Ic gange into &t;e on mines Drihtnes naman  and ic hopige on Drihten &t;&ae;t he me ungederodne of &d;isum weallendum hwere wylle nu ahreddan  &t;am is lof and wuldor geond ealle woruld. 
 And he bletsode &t;&ae;t lead and l&ae;g him onuppan  and &t;&ae;t lead wear&d; acolod &t;urh Godes mihte  and Georius s&ae;t gesund on &d;am hwere. 
 &D;a cw&ae;&d; se casere to &t;am Cristes &t;egene  Nast &t;u  la Geori  &t;&ae;t ure Godas swinca&d; mid &t;e  and git hi synd ge&t;yldige &t;&ae;t hi &t;e miltsion. 
 Nu l&ae;re ic &d;e swa swa leofne sunu  &t;&ae;t &d;u &t;&ae;ra cristenra lare forl&ae;te mid ealle  and to minum r&ae;de hra&d;e gebuge  swa &t;&ae;t &d;u offrige &t;am arwur&d;an Appolline  and &t;u mycelne wur&d;mynt miht swa begitan. 
 &T;a se halga martyr mid &d;am halgan gaste afylled  smearcode mid mu&d;e and to &d;am manfullan cw&ae;&d;  Us gedafena&d; to offrigenne &t;am undeadlicum Gode. 
 &AE;fter &d;isum bebead se ablenda Datianus &t;&ae;t mann his deadan godas deorwur&d;lice fr&ae;tewode  and &t;&ae;t deofles templ mid deorwur&d;an seolfre; and het &t;ider l&ae;dan &t;one geleaffullan martyr  wende &t;&ae;t he wolde wur&d;ian his godas  and his lac geoffrian &d;am lifleasum godum. 
 Hw&ae;t &d;a Georius to eor&d;an abeah &t;us biddende his Drihten gebigedum cneowum  Gehyr nu  God &ae;lmihtig  &t;ines &d;eowan bene  and &t;as earman anlicnyssa mid ealle fordo  swa swa wex formylt for hatan fyre  &t;&ae;t menn &d;e oncnawan and on &d;e gelyfan  &t;&ae;t &t;u eart ana God  &ae;lmihtig scyppend. 
 &AE;fter &d;isum gebede b&ae;rst ut of heofonum swy&d;e f&ae;rlic fyr  and forbernde &t;&ae;t templ  and ealle &d;a godas grundlunga suncon into &t;&ae;re eor&d;an  and ne &ae;teowdon si&d;&d;an. 
 Eac swylce &t;a sacerdas suncon for&d; mid  and sume &d;a h&ae;&d;enan &t;e &t;&ae;r gehende stodon; and Georius axode &t;one arleasan casere  On hwilcum godum tihst &t;u us to gelyfenne? 
 Hu magon hi ahreddan &d;e fram frecednyssum  &t;onne hi ne mihton hi sylfe ahreddan? 
 Hw&ae;t &d;a Datianus gedihte &t;isne cwyde  and het &d;us acwellan &t;one Godes cempan  Nima&d; &t;isne scyldigan &t;e mid scincr&ae;fte towende ure arwur&d;an godas mid ealle to duste  and draga&d; hine niwelne his neb to eor&d;an geond ealle &d;as str&ae;t and st&ae;nene wegas  and ofslea&d; hine sy&t;&t;an mid swurdes ecge. 
 &T;a tugon &t;a h&ae;&d;enan &t;one halgan wer swa Datianus him gediht h&ae;fde  o&d;&t;&ae;t hi comon to &d;&ae;re cwealmstowe  and se martyr b&ae;d &t;&ae;t he hine gebiddan moste to &d;am &ae;lmihtigan Gode and his gast bet&ae;can. 
 He &t;ancode &d;a Gode eallra his godnyssa  &t;&ae;t he hine gescylde wi&d; &t;one swicolan deofol  and him sige forgeaf &t;urh so&d;ne geleafan. 
 He geb&ae;d eac swylce for eall Cristen folc  and &t;&ae;t God forgeafe &t;&ae;re eor&d;an renas  for &t;an &d;e se h&ae;&d;a &t;a hynde &d;a eor&d;an. 
 &AE;fter &d;isum geb&ae;de he bletsode hine sylfne  and b&ae;d his slagan &t;&ae;t he hine sloge. 
 Mid &t;am &d;e he acweald w&ae;s  &d;a comon &t;yder sona his agene landleode geleofede on God  and gel&ae;hton his lic and l&ae;ddan to &t;&ae;re byrig &t;e he on &d;rowode  and hine &d;&ae;r bebyrigdon mid mycelre arwur&d;nysse  &t;am &ae;lmihtigan to lofe. 
 &T;a asende Drihten renscuras  and &t;a eor&d;an gew&ae;terode &t;e &ae;r w&ae;s forburnen  swa swa Georius b&ae;d &ae;r&d;an &t;e he abuge to slege. 
 Hw&ae;t &d;a Datianus wear&d; f&ae;rlice ofslagen mid heofonlicum fyre  and his geferan samod  &t;a &d;a he hamwerd w&ae;s mid his heah &t;egenum  and he becom to helle &ae;r&d;an &t;e to his huse; and se halga Georius si&d;ode to Criste  mid &d;am he a wuna&d; on wuldre; Amen. 
