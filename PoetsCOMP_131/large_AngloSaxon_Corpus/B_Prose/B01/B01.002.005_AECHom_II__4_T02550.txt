  DOMINICA. II. POST AEPIPHANIA DOMINI.  Nuptie facte sunt In chana galileae. ET RELIQUIA; Iohannes se godspellere cw&ae;&d; on &t;&ae;re godspellican race. &t;&ae;t gifta w&ae;ron gewordene on anum tune &d;e geciged CHANA. on &d;am galileiscan earde. and &d;&ae;r w&ae;s Maria &t;&ae;s h&ae;lendes moder; 
 Se h&ae;lend w&ae;s eac gela&d;od to &t;am giftum. and his leorningcnihtas samod; 
 &T;a gelamp hit &t;&ae;t &d;&ae;r ascortode win &d;am gebeorum. and &t;&ae;s h&ae;lendes moder cw&ae;&d; to him; 
 Hi nabba&d; win leng; 
 &T;a andwyrde se h&ae;lend; 
 F&ae;mne. hw&ae;t is me and &d;e to &d;an? Ne com gyt min tima; 
 Seo eadige moder cw&ae;&d; to &t;am &d;enum. swa hw&ae;t swa he eow bebyt. do&d; &t;&ae;t; 
 So&d;lice &t;&ae;r w&ae;ron gesette six st&ae;nene w&ae;terfatu. for cl&ae;nsunge &d;&ae;ra iudeiscra manna. and hi heoldon twyfealde gemetu. o&d;&d;e &t;ryfealde; 
 Drihten cw&ae;&d; to &t;am &d;eningmannum; 
 Fylla&d; &t;a fatu mid w&ae;tere; 
 &T;a &d;eningmen dydon be his h&ae;se. and &d;a st&ae;nenan fatu o&d; &t;one brerd gefyldon; 
 Drihten &d;a &t;urh his mihte &t;&ae;t w&ae;ter to wine awende. and cw&ae;&d;; 
 Hlada&d; nu. and bera&d; &t;am drihtealdre; 
 Hi hlodon. and b&ae;ron; 
 &D;a &d;a se drihtealdor &t;&ae;s wines onbyrigde. and nyste hu hit gedon w&ae;s &t;a byrlas wiston. &t;e &t;&ae;t w&ae;ter hlodon. &d;a clypode he to &d;am brydguman. and cw&ae;&d;; 
 &AE;lc man scenc&d; &ae;rest his gode win on forand&ae;ge. and &t;&ae;t waccre &t;onne hi druncene beo&d;; 
 &T;u so&d;lice heolde &t;&ae;t betste win. o&d; &t;is; 
 &T;is tacn worhte se h&ae;lend &ae;rest on his menniscnysse. and geswutelode his wuldor. and his leorningcnihtas on hine gelyfdon; 
 Se lareow beda cw&ae;&d; &t;&ae;t drihten hine sylfne gemedemode &t;&ae;t he to woruldlicum giftum gela&d;od com. and hi mid &t;am forman tacne his wundra gehalgode. to &d;i &t;&ae;t he wolde geswutelian &t;&ae;t &d;a giftu beo&d; herigendlice. &d;e for bearnteame beo&d; gefremode swi&d;or &t;onne for galnysse; 
 &AE;fter gastlicum andgite drihten com to giftum on &d;isum middanearde. for &d;an &d;e he &d;a halgan gela&d;unge him to bryde geceas. swa swa se apostol to geleaffullum folce cw&ae;&d;; 
 Ic beweddode eow anum were. &t;&ae;t ge gearcian criste an cl&ae;ne m&ae;den; 
 Crist is se cl&ae;na brydguma. and his gela&d;ung &t;&ae;t is seo geleaffulle menigu is his bryd. seo &d;e acen&d; d&ae;ghwomlice &d;a gastlican cild &t;urh geleafan and fulluht. and swa &d;eah &d;urhwuna&d; on cl&ae;num m&ae;g&d;hade; 
 &T;a giftu w&ae;ron gegearcode on &d;am tune &t;e is geciged chana. galileiscre scire. Chana is gereht anda. and galilea oferf&ae;reld; 
 Anda is twyfeald. &t;&ae;t is yfel and god; 
 Yfel bi&d; se anda &t;e anda&d; ongean godnysse. and se anda is god &d;e mid lufe anda&d; ongean yfelnysse. to &d;i &t;&ae;t he yfel onscunige. and god lufige; 
 &T;a &d;e &t;us andia&d; ongean unriht. and fara&d; fram leahtrum to m&ae;ignum. hi belimpa&d; to &d;am gastlicum giftum. &t;&ae;t is to cristes gela&d;unge. seo &d;e is ure gastlice moder; 
 Win ateorode &ae;t &d;am giftum to &d;i. &t;&ae;t drihten mid selran wine &t;a gebeoras gegladode. and his godcundnysse mihta mid &t;am tacne geopenode; 
 Drihten cw&ae;&d; to his meder. F&ae;mne. hw&ae;t is me and &d;e to &d;an? swilce he cw&ae;de. ne wyrc&d; seo menniscnyss &d;e ic of &d;e genam &t;&ae;t tacn &t;e &d;u bitst. ac seo godcundnys &t;e ic &d;e mid geworhte; 
 &T;onne min &d;rowungtima cym&d;. &t;onne geswutela&d; seo menniscnys hire untrumnysse; 
 Hydrie sind gehatene w&ae;terfatu. for &d;an &d;e on greciscum gereorde is w&ae;ter geciged ydor; 
 Eornostlice w&ae;ter getacna&d; ingehyd haligra gewrita. &t;&ae;t a&d;weah&d; his hlysteras fram synna horewum; 
 &T;a st&ae;nenan w&ae;terfatu sind estfulle heortan haligra lareowa. &t;a aheardia&d; on stanes gecynde ongean deofellicum costnungum; 
 &AE;t &d;am giftum ascortode win. for &d;an &d;e seo ealde gecy&d;nys ateorode on cristes andwerdnysse fram fl&ae;sclicum weorcum. and wear&d; awend to gastlicum &d;eawum; 
 Swa micclum swa win is deorwur&d;re &t;onne w&ae;ter. swa micclum is cristes lar &t;e he &d;urh his andwerdnysse his apostolum t&ae;hte deorwur&d;re. &d;onne w&ae;re seo ealde gesetnys. &d;e he &t;urh Moysen gedihte. for &d;an &d;e moyses .&ae;. w&ae;s fl&ae;sclic. and cristes gesetnys is gastlic; 
 Seo ealde .&ae;. w&ae;s swilce scadu and getacnung. Cristes bodung is so&d;f&ae;stnys. and gefyl&d; gastlice swa hw&ae;t swa seo ealde gecy&d;nys mid mislicum gesetnyssum getacnode; 
 &AE;t &t;am giftum w&ae;ron gesette six st&ae;nene w&ae;terfatu. &ae;fter &d;&ae;ra Iudeiscra cl&ae;nsunge healdende &ae;nlipige twyfealde gemetu. o&d;&d;e &t;ryfealde; 
 Nis gecweden on &d;am godspelle &t;&ae;t &d;a w&ae;terfatu sume heoldon twyfealde gemetu. sume &d;ryfealde. ac &ae;nlipige hi heoldon twyfealde gemetu. o&d;&d;e &d;ryfealde. for &d;an &d;e &d;a halgan lareowas hwilon spreca&d; be &d;am &ae;lmihtigan f&ae;der. and his sunu. hwilon swutollice embe &d;&ae;re halgan &d;rynnysse. and &t;eah &d;e se halga gast ne beo swutollice genemned to &d;am f&ae;der and to &d;am suna. swa &d;eah he bi&d; symle &d;&ae;rto undergyten. for &d;an &d;e he is heora begra lufu and willa &ae;fre mid him bam; 
 &T;a Iudeiscan w&ae;ron swa ge&d;eawode. &t;&ae;t hi setton w&ae;terfatu on flora &ae;t heora gebeorscipum. and sceolde &ae;lc &d;e inn come his handa a&d;wean. &ae;r &d;an &d;e he ges&ae;te. gif he buton tale beon wolde; 
 &T;a w&ae;ron gesette for &d;am &d;eawe six st&ae;nene w&ae;terfatu. &ae;t &d;isum giftum; 
 &T;a six w&ae;terfatu getacnodon six ylda &d;yssere worulde; 
 Seo forme yld w&ae;s fram Adame. o&d; Noe; 
 Seo o&d;er yld w&ae;s fram noe. o&d; Abraham; 
 Seo &t;ridde yld w&ae;s fram abrahame. o&d; Dauid; 
 Seo feor&d;e fram dauide. o&d; &t;&ae;t Nabochodonosor hergode on Iudeiscre leode. and hi h&ae;ftlingas to babilone gel&ae;dde; 
 Seo fifte yld w&ae;s fram babiloniscre heregunge. o&d; cristes acennednysse. &ae;fter &d;&ae;re menniscnysse; 
 Seo sixte yld stent nu fram cristes acennednysse. mid ungewisre geendunge astreht. o&d; antecristes tocyme; 
 Mine gebro&d;ra uton sceawian nu hu &d;as six w&ae;terfatu w&ae;ron afyllede mid halwendum w&ae;tere. boclicra gewrita; 
 Uton eac understandan hu &t;&ae;t ylce w&ae;ter wear&d; awend on wynsumum wines sw&ae;cce; 
 Witodlice mihte drihten &ae;mtige fatu mid wine afyllan. se &d;e ealle &d;ing of nahte gesceop. ac he wolde swi&d;or &t;&ae;t wanne w&ae;ter to m&ae;rlicum wine awendan. and mid &t;am geswutelian &t;&ae;t he ne com to &d;y &t;&ae;t he wolde towurpan &d;a ealdan. &ae;. o&d;&d;e witegan. ac wolde hi &ae;fter gastlicum andgite gefyllan; 
 On anginne middaneardes w&ae;s adam. &t;a slep adam &t;&ae;t eua wurde of his sidan gesceapen. him to gemacan; 
 Crist gewat on &d;&ae;re rode. and his side wear&d; mid spere geopenad. and of &d;&ae;re fleowon &t;a gerynu &t;e his gela&d;ung wear&d; mid gesceapen him to cl&ae;nre bryde; 
 On &d;&ae;re ylcan ylde w&ae;s Abel adames sunu rihtwis. and gode andfenge. &t;one ofsloh Cain his bro&d;or. unscyldigne &t;urh andan; 
 Se &d;e nu &ae;fter gastlicum andgite understent be adame swa swa we cw&ae;don. and &t;&ae;t se m&ae;gslaga cain getacnode &t;&ae;ra iudeiscra geleafleaste. &d;e crist mid ni&d;e acwealdon. and &t;&ae;t abeles slege getacnode drihtnes &d;rowunge. buton twyn he gemet &t;&ae;t w&ae;ter to winlicum sw&ae;cce awend; 
 On &d;&ae;re o&d;re ylde &t;issere worulde wear&d; eal middaneard mid flodes y&d;um adylegod for synna micelnysse. buton &d;am rihtwisan Noe anum. and his seofan hiwon. &t;e on &d;am arce belocene w&ae;ron to anes geares fyrste. and hi si&d;&d;an eal mancyn gestryndon; 
 Gif we gleawlice &ae;fter gastlicum andgite tocnawa&d;. &t;&ae;t se swymmenda arc getacnode godes gela&d;unge. and &t;&ae;t se rihtwisa noe getacnode crist. and &t;&ae;t y&d;igende flod &t;e &d;a synfullan adylegode. gebicnode &t;&ae;t halige w&ae;ter ures fulluhtes. &t;e ure synna adilega&d;. &t;onne gewisslice bi&d; us awend &t;&ae;t o&d;er w&ae;terf&ae;t to wunderlicum wine. for &d;an &d;e we geseo&d; ure cl&ae;nsunge and halgunge and rihtwisnysse gewitegode on &d;&ae;re ealdan gereccednysse; 
 Witodlice &d;a eahta menn &t;e se arc on his bosme ab&ae;r wurdon ahredde wi&d; &t;am y&d;igendum flode. and ealle o&d;re eor&d;lice gesceafta &t;&ae;t brade w&ae;ter adydde; 
 Swa eac nu &d;a &d;e on godes gela&d;unge geleaffulle &d;urhwunia&d;. beo&d; gehealdene wi&d; woruldlicum y&d;um. and dwollicere deopnysse. &d;a ungeleaffullan &t;e buton godes gela&d;unge dwollice drohtnia&d;. untwylice forwur&d;a&d; on ecnysse; 
 Precor humiliter quosque peritos ne nos uituperent. eo quod historiam propter ignorantes tam aperte hic ponimus; On &d;&ae;re &t;riddan ylde afandode god Abrahames gehyrsumnysse. and het &t;&ae;t he name his leofan sunu Isaac and hine on anre dune him geoffrode. and ofsloge; 
 &T;a w&ae;s abraham buton elcunge gearo to godes h&ae;se. and si&d;ode arodlice to &d;&ae;re dune &d;e him god gewissode. and his sunu samod; 
 Efne &d;a &d;a he &d;&ae;re dune geneal&ae;hte. &t;a cw&ae;&d; he to his cnihtum. andbidia&d; her. Ic and &t;is cild willa&d; us gebiddan &ae;t &t;&ae;re stowe &t;e us god geswutelode; 
 Isaac &t;a b&ae;r wudu to forb&ae;rnenne &d;a offrunge. and abraham h&ae;fde him on handa fyr and swurd; 
 Isaac &d;a befran &d;one f&ae;der. and cw&ae;&d;; 
 Efne her is fyr and wudu. min f&ae;der hw&ae;r is seo offrung? Abraham andwyrde; 
 Min bearn. god foresceawa&d; him sylfum &t;&ae;re ons&ae;gednysse offrunge; 
 Hw&ae;t &d;a abraham &d;a &d;a hi to &d;&ae;re stowe comon geband his leofan sunu. and his swurd ateah &t;&ae;t he hine gode geoffrode; 
 Efne &d;a godes engel clypode of heofonum. and mid hluddre stemne cw&ae;&d;; 
 Abraham. ne astrece &d;u &d;ine hand bufon &d;am cilde. ne him nane dare ne gedo; 
 Nu ic oncneow &t;&ae;t &d;u god ondr&ae;dst. and &t;u ne arodest &t;inum ancennedan suna for his h&ae;se; 
 &T;a beseah abraham underb&ae;c. and &d;&ae;r stod an ramm betwux &t;am bremelum getiged be &d;am hornum; 
 He &d;a genam &d;one ramm and gode geoffrode for &d;am cilde; 
 &AE;fter &d;isum clypode eft godes engel of heofonum to abrahame. &t;us cwe&d;ende; 
 God cw&ae;&d;. Ic swor &t;urh me sylfne. for &d;an &d;e &t;u &t;as d&ae;de dydest. and &d;inum ancennedan bearne ne arodest. Ic gebletsige &d;e. and &t;inne ofspring ic gemenigfylde swa swa steorran on heofenan. and swa swa sandceosol on s&ae;licum strande; 
 &T;in s&ae;d so&d;lice geagna&d; his feonda gatu. and on &d;inum s&ae;de beo&d; gebletsode ealle eor&d;lice m&ae;g&d;a. for &d;an &d;e &d;u gehyrsumedest minre stemne; 
 Abraham &d;a ham gecyrde mid ansundan bearne. and mid ecere bletsunge; 
 We sceolon understandan on abrahame &t;one &ae;lmihtigan f&ae;der. and on Isaace his leofan sunu urne h&ae;lend crist. Be &d;am cw&ae;&d; se heofonlica f&ae;der. &t;es is min leofa sunu &d;e me wel lica&d;. and we sceolon tocnawan on isaaces offrunge drihtnes &d;rowunge. Be &d;am cw&ae;&d; se apostol paulus. &t;&ae;t god f&ae;der ne sparode his agenum bearne. ac for us eallum hine to dea&d;e sealde; 
 Isaac b&ae;r &d;one wuda to his agenum b&ae;rnete. and his f&ae;der bendum ne wi&d;cw&ae;&d;; 
 Swa eac crist w&ae;s gehyrsum his f&ae;der o&d; dea&d;. and him sylf his rode ab&ae;r; 
 N&ae;s &d;eah isaac ofslegen. ac se ramm hine spelode. for &d;an &d;e crist w&ae;s un&d;rowigendlic on &t;&ae;re godcundnysse. and seo menniscnys ana dea&d; and sar for us &d;rowade; 
 Swilce se sunu w&ae;re geoffrod. and se ramm ofsniden; 
 Ge sceolon eac gelyfan &t;&ae;t seo bletsung &d;e god behet abrahame g&ae;&d; ofer us. and we sind abrahames s&ae;d. swa swa paulus &t;eoda lareowa cw&ae;&d;; 
 Eornostlice gif ge cristes sind. &t;onne sind ge abrahames s&ae;d. and &ae;fter behate yrfenuman; 
 &T;urh &d;is deope andgit us bi&d; awend &t;&ae;t &d;ridde w&ae;terf&ae;t to halwendum wine. mid &t;am we magon ure mod gastlice gegladian; 
 On &d;&ae;re feor&d;an ylde geceas israhela folc him sylfum SAUL to cyninge ongean godes willan. &t;eah &d;e he hit ge&d;yldelice forb&ae;re. and he wear&d; gode ungehyrsum. and nolde faran be his dihte; 
 &T;a spr&ae;c god to his witegan Samuhele &d;isum wordum; 
 Hu lange wilt &d;u bewepan Saules si&d;. &t;onne ic hine awearp &t;&ae;t he leng ofer israhela &d;eoda ne rixige? Afyll &d;in elef&ae;t. and far to &d;&ae;re byrig bethleem to ISAI. ic foresceawode of his sunum me gecorenne cyning; 
 Far and gela&d;a ISAI mid his sunum to &d;inre ons&ae;gednysse. and ic geswutelige &d;e hwilcne &d;u to cyninge gehalgian scealt; 
 Samuhel &d;a ferde be godes h&ae;se to bethleem. and god geceas dauid of his seofon gebro&d;rum. him to cyninge ofer his folc; 
 Hw&ae;t &d;a Samuhel gehalgode dauid to cyninge on middan his gebro&d;rum. and godes gast him w&ae;s onwunigende. &ae;fre of &d;am d&ae;ge; 
 Witodlice godes gast gewat fram saule. and hine astyrode se awyrigeda gast fram gode; 
 Si&d;&d;an &ae;fter &d;an genam saul micelne ni&d; to &d;am gecorenan dauide. and oft hr&ae;dlice hine acwellan wolde; 
 Dauid wear&d; &t;a of his earde aflymed. and saul his symle ehte. o&d; &t;&ae;t he on &d;&ae;re dune GELBOE hine sylfne acwealde. and dauid feng to his rice. and on &d;am gode gecwemlice feowertig geara rixode; 
 &AE;fter gastlicum andgite we magon undergytan on dauide cristes getacnunge. On saules ehtnysse &t;&ae;ra ungeleaffulra Iudeiscra ehtnysse ongean crist. and his gela&d;unge. and heora eor&d;lice rice wear&d; toworpen for heora mand&ae;dum &ae;fter saules gelicnysse. Cristes rice and his gela&d;unge stent on ecnysse ofer eallum &d;eodum; 
 Gif we &d;us understanda&d; &t;a ealdan gereccednysse. &t;onne bi&d; &t;&ae;t w&ae;ter us awend to winlicum sw&ae;cce. for &d;an &d;e we tocnawa&d; urne cyning crist. and his rice. and ure rice &d;&ae;r awritene. &t;&ae;r we &ae;r swilce be o&d;rum mannum gereccednysse r&ae;ddon; 
 On &d;&ae;re fiftan ylde middaneardes wear&d; &t;&ae;t israhela folc forscyldegod wi&d; heora scyppend. and beah se cyning Sedechias to h&ae;&t;engylde. and israhela folc samod. and on mislicum forg&ae;gednyssum &t;one &ae;lmihtigan getyrigdon; 
 &T;a sende god &t;one chaldeiscan cyning Nabochodonosor mid orm&ae;tre fyrdinge. to hierusalem. and hi tobr&ae;con &t;a burh grundlinga. and &t;&ae;t m&ae;re Salomones templ forb&ae;rndon. and &t;one m&ae;stan d&ae;l &t;&ae;s folces ofslogon. and &d;one ofereacan h&ae;ftlingas aweg gel&ae;ddon. to chaldea rice; 
 &T;&ae;s cyninges sunu hi ofslogon &ae;tforan his gesih&d;e. and hine si&d;&d;an ablendne to babilone gel&ae;ddon. and &d;a madmfatu &t;&ae;s temples ungerime. gyldene and sylfrene mid o&d;rum goldhordum for&d; samod ferodon; 
 Israhela folc &d;a &t;eowde &t;am cyninge nabochodonosor and his &ae;ftergengum hundseofontig geara. o&d; &t;&ae;t Cyrus feng to rice. se asende &t;&ae;t folc ongean mid wur&d;mynte to heora earde. and het hi geedsta&d;elian &d;a burh hierusalem. and &t;&ae;t templ eft ar&ae;ran mid his fultume; 
 Hw&ae;t &d;a IESUS Godes sacerd be &d;&ae;s cyninges h&ae;se Cyres and fultume. &t;&ae;t israhela folc to earde gel&ae;dde. and &t;a burhweallas samod mid &t;am temple geedsta&d;elode. and godes biggengas geedniwode; 
 Se babilonisca cyning nabochodonosor &t;e &t;&ae;t synfulle godes folc sum acwealde. and sume geh&ae;ft to his rice gel&ae;dde. getacnode &t;one deofol. &t;e &d;a synfullan mislice forde&d;. and to his byrig &t;&ae;t is hell geh&ae;fte gel&ae;t to gescyndnysse; 
 Babilonia seo chaldeisce burh is gereht gescyndnys. seo getacna&d; helle. on &t;&ae;re beo&d; symle gescynde &t;a &d;e hire to cuma&d;; 
 Hierusalem is gecweden Visio pacis.. &t;&ae;t is sibbe gesih&d;; 
 &T;eos hierusalem h&ae;fde getacnunge &d;&ae;re heofonlican hierusalem. on &d;&ae;re is fulfremed sibb. to &d;&ae;re we sind gela&d;ode. and we &d;ider cuma&d; untwylice gif we hit on andweardan life geearnia&d;; 
 &D;as twa burh wi&d;ria&d; betwux him symle. swa lange swa &t;es middaneard stent; 
 Hierusalem win&d; for rihtwisnysse. and babilonia win&d; ongean for unrihtwisnysse. seo o&d;er for so&d;f&ae;stnysse. o&d;er for ydelnysse; 
 &D;&ae;re heofonlican hierusalem cyning is crist. &t;&ae;re scandlican babilonian cyning is deofol. se geherega&d; &t;a synfullan. and geh&ae;fte to &t;&ae;re hellican byrig gel&ae;t to deoflicum &d;eowte; 
 Seo gode burh hierusalem h&ae;f&d; gode ceastergewaran. and seo yfele babilonia h&ae;f&d; yfele ceastergewaran; 
 Sindon &t;eah sume menn &t;e belimpa&d; to &d;&ae;re heofonlican hierusalem. and swa &d;eah mid sumere &d;enunge &t;enia&d; babilonian. swa swa w&ae;ron &d;a &d;ry gelyfedan cnihtas. Sidrac. Misac. Abdenago. &t;e nabochodonosor gesette him to weorcgerefan; 
 Eft crist bebead &t;&ae;t gehwa sceolde agildan &d;am casere &t;&ae;t him gebyre&d;. and gode &t;&ae;t him gebyre&d;; 
 Petrus se apostol bead eac on his pistole &d;eowum mannum. &t;&ae;t hi w&ae;ron heora hlaforde getreowe and holde. w&ae;re se hlaford good. w&ae;re he yfel; 
 Sind eac sume babilonisce ceastergewaran &t;e sume &d;enunga do&d; &t;&ae;re heofonlican hierusalem. swilce swa w&ae;ron Iudei. &t;e crist acwealdon. us to alysednysse. and him sylfum to forwyrde. and swilce swa sind unrihtwise lareowas on godes gela&d;unge. be &d;am &d;e crist cw&ae;&d; on his godspelle; 
 Do&d; swa swa hi t&ae;ca&d;. and ne do ge swa swa hi do&d;; 
 &T;us sind gemengde &t;a godan ceastergewaran. and &d;a yfelan. swa swa corn and ceaf. o&d; &t;&ae;t se dema cym&d; &d;e gegadera&d; &t;&ae;t cl&ae;ne corn into his berne. &t;&ae;t sind &t;a rihtwisan into heofonan rice; 
 &T;&ae;t ceaf he forb&ae;rn&d; on unadw&ae;scendlicum fyre. for &d;an &d;e &d;&ae;ra manfulra smic astih&d; on ecnysse; 
 Hiesus se m&ae;ra godes sacerd l&ae;dde &t;&ae;s folces lafe &ae;fter hundseofontig geara fram babilonia to heora earde. and hierusalem geedsta&d;elode. for &d;an &d;e ure drihten IESUS CHRISTUS. se &d;e is so&d; sacerd gel&ae;t &t;a d&ae;dbetendan &ae;fter so&d;re d&ae;dbote to &d;&ae;re uplican hierusalem. &t;e he sylf getimbrode. and gearcode eallum &d;am &t;e hine lufia&d;; 
 Untwylice on &d;isum andgite us bi&d; awend &t;&ae;t fifte w&ae;terf&ae;t to wynsumum wine. gif we gecnyrdl&ae;ca&d; hu we &t;a deofellican babilonian forfleon magon. and becuman to &d;&ae;re heofenlican hierusalem; 
 On &d;&ae;re sixtan ylde wear&d; ure drihten gefl&ae;schamod. and to menniscum men geboren. and on &d;am eahteo&d;an d&ae;ge his acennednysse he w&ae;s ymsnyden &ae;fter moyses .&ae;. and on &d;am feowerteoge&d;an d&ae;ge he w&ae;s mid &ae;licum lacum to godes temple geferod. and mid bletsunge underfangen; 
 Cristes ymsnydennys h&ae;f&d; m&ae;nigfealde getacnunga. and swa &d;eah swi&d;ost belimp&d; to &d;am gem&ae;nelicum &ae;riste on &d;issere worulde geendunge. on &d;&ae;re bi&d; seo galnys for&d;wyrt. and on &d;&ae;re ablin&d; &ae;lc h&ae;med. and bi&d; ure deadlica lichama awend to undea&d;licnysse. and we beo&d; &ae;fter &d;am gem&ae;nelicum dome geferode to gesih&d;e &t;&ae;s godcundlican m&ae;gen&d;rymmes mid urum lacum. &t;&ae;t is mid godum weorcum. and we symle sy&d;&d;an on &d;am heofonlicum temple &t;urhwunia&d;; 
 Witodlice mid &t;yssere getacnunge us bi&d; awend &t;&ae;t sixte w&ae;terf&ae;t to deorwur&d;um wine. and we magon clypian so&d;lice to criste. &t;&ae;t he sparode &t;&ae;t gode win. o&d; his agenum tocyme. &t;&ae;t he scenc&d; nu geond his gela&d;unge. o&d; ende &t;ises middaneardes; 
 &T;ises godspelles traht sprec&d; gyt menigfealdlicor ymbe &d;as w&ae;terfatu. and heora getacnungum. ac we ondr&ae;da&d; us &t;&ae;t ge &d;as fores&ae;dan getacnunga to gymeleaste do&d;. gif we eow swi&d;or be &d;am gerecca&d;; 
 Se trahtnere cwi&d; &t;&ae;t &t;&ae;t gyftlice hus w&ae;s &d;ryflere. for &d;an &d;e on godes gela&d;unge sind &t;ry st&ae;pas gecorenra manna; 
 Se ny&d;emysta st&ae;pe is on geleaffullum l&ae;wedum mannum. &t;e on rihtum sinscipe wunia&d;. swi&d;or for bearnteame &t;onne for galnysse; 
 Se o&d;er st&ae;pe is on wydewan hade &t;e &ae;fter rihtre &ae;we on cl&ae;nnysse wunia&d;. for begeate &t;&ae;s upplican lifes; 
 Se hehsta st&ae;pe is on m&ae;g&d;hades mannum. &t;a &d;e fram cildhade cl&ae;nlice gode &t;eowigende. ealle middaneardlice g&ae;lsan forhogia&d;; 
 Se drihtealdor cw&ae;&d; to &d;am brydguman. &ae;lc man syl&d; on forand&ae;ge his gode win. and &t;&ae;t waccre &t;onne &d;a gebeoras druncnia&d;. &t;u so&d;lice heolde &t;&ae;t gode win o&d; &d;iss; 
 Se drihtealdor getacna&d; &t;a lareowas on godes gela&d;unge. hi tocnawa&d; &t;one sw&ae;cc cristes lare. hu micel tostent seo godspellice so&d;f&ae;stnyss. fram sceade &d;&ae;re ealdan .&ae;; 
 So&d;lice eal seo ealde gecy&d;nys w&ae;s witegung and getacnung. fram Adame. o&d; Iohannem baptistam. and witegode o&d;&d;e mid wordum. o&d;&d;e mid weorcum cristes menniscnysse. and cristenra manna lif. Ac ure m&ae;&d; nis &t;&ae;t we ealle godes gecorenan on &d;am syx yldum &t;yssere worulde eow namcu&d;lice gereccan. God we tella&d; gif we &d;yssera gemyndige beo&d;. &t;e ge nu gehyred habba&d;; 
 &T;is tacn worhte se h&ae;lend. on angynne his wundra. on &d;am galileiscan chana. and geswutelode his wuldor. and his leorningcnihtas on hine gelyfdon; 
 He geswutelode mid &t;am tacne &t;&ae;t he is wuldres cyning. and brydguma &d;&ae;re halgan gela&d;unge. se &d;e com swa swa mann to gyftum gela&d;od. Ac he awende &t;&ae;t gesceaft swa swa &ae;lmihtig scyppend. and swa getrymde his leorningcnihta geleafan. h&ae;lend crist se &d;e leofa&d; and rixa&d;. mid f&ae;der. and halgum gaste. a. on ecnysse. amen: 
