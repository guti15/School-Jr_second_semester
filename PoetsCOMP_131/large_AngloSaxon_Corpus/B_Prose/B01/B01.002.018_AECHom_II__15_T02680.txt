  SERMO DE SACRIFICIO IN DIE PASCAE  MEN &t;a leofostan gelome eow is ges&ae;d ymbe ures h&ae;lendes &ae;riste. hu he on &d;isum andwerdan d&ae;ge &ae;fter his &d;rowunge. mihtiglice of dea&d;e aras. Nu wille we eow geopenian &t;urh godes gife be &d;am halgan husle &d;e ge nu to gan sceolon. and gewissian eower andgit ymbe &t;&ae;re gerynu. &ae;g&d;er ge &ae;fter &d;&ae;re ealdan gecy&d;nysse. ge &ae;fter &d;&ae;re niwan. &t;y l&ae;s &d;e &ae;nig twynung eow derian mage. be &d;am liflicum gereorde; 
 Se &ae;lmihtiga god bebead moysen &d;am heretogan on egypta lande. &t;&ae;t he sceolde bebeodan israhela folce. &t;&ae;t hi namon &ae;t &ae;lcum heor&d;e anes geares lamb. on &d;&ae;re nihte &d;e hi ferdon of &d;am lande to &d;am behatenan earde. and sceoldon &t;&ae;t lamb gode geoffrian. and si&d;&d;an sni&d;an. and wyrcan rodetacn on heora gedyrum. and oferslegum. mid &d;&ae;s lambes blode. etan si&d;&d;an &d;&ae;s lambes fl&ae;sc gebr&ae;d. and &d;eorfe hlafas mid feldlicere lactucan; 
 God cw&ae;&d; to moysen. ne ete ge of &d;am lambe nan &d;ing hreaw. ne on w&ae;tere gesoden. ac gebr&ae;d to fyre; 
 Eta&d; &t;&ae;t heafod and &d;a fet. and &t;&ae;t innewearde. ne his nan &d;ing ne belife. o&d; merigen. gif &d;&ae;r hw&ae;t to lafe sy. forb&ae;rna&d; &t;&ae;t ; 
 &D;icga&d; hit on &d;as wison; 
 Begyrda&d; eowere lendenu. and beo&d; gesceode; 
 Habba&d; eow st&ae;f on handa. and eta&d; ardlice. &t;eos tid is godes f&ae;reld; 
 And wear&d; &d;a on &t;&ae;re nihte ofslegen on &ae;lcum huse geond eal pharaones rice &t;&ae;t frumcennede cild. and w&ae;s &t;&ae;t godes folc israhel ahredd fram &d;am f&ae;rlican dea&d;e. &d;urh &d;&ae;s lambes offrunge. and his blodes mearcunge; 
 &T;a cw&ae;&d; god to moysen. healda&d; &t;isne d&ae;g on eowerum gemynde. and freolsia&d; hine m&ae;rlice on eowerum cynrenum. mid ecum biggencge. and eta&d; &t;eorfne hlaf symle seofon dagas &ae;t &d;issere freolstide; 
 &AE;fter &d;issere d&ae;de l&ae;dde god &t;&ae;t israhela folc ofer &d;a readan s&ae; mid drium fotum. and adrencte &d;&ae;ron pharao. and ealne his here samod. &d;e heora ehton. and afedde si&d;&d;an &t;&ae;t israhela folc feowertig geara mid heofenlicum bigleofan. and him forgeaf w&ae;ter of heardum stanclude. o&d; &t;&ae;t hi comon to &d;am behatenan e&d;ele; 
 Sume &d;as race we habba&d; getrahtnod on o&d;re stowe. sume we willa&d; nu geopenian. &t;&ae;t &t;e belimp&d; to &d;am halgan husle; 
 Cristene men ne moton healdan nu &d;a ealdan .&ae;. lichamlice. ac him gedafena&d; &t;&ae;t hi cunnon hw&ae;t heo gastlice getacnige; 
 &T;&ae;t unsc&ae;&d;&d;ige lamb &t;e se ealda israhel &d;a ofsna&d;. h&ae;fde getacnunge &ae;fter gastlicum andgite cristes &d;rowunge. se &d;e unsc&ae;&d;&d;ig for ure alysednysse. his halige blod ageat; 
 Be &d;am singa&d; godes &d;eowas &ae;t &ae;lcere m&ae;ssan. Agnus dei qui tollis peccata mundi. miserere nobis; &T;&ae;t is on urum gereorde. &T;u godes lamb &d;e &ae;tbretst middaneardes synna. gemiltsa us; 
 &D;&ae;t Israhela folc wear&d; ahredd fram &t;am f&ae;rlican dea&d;e. and fram pharaones &d;eowte &t;urh &t;&ae;s lambes offrunge &d;e h&ae;fde getacnunge cristes &d;rowunge. &d;urh &d;a we sind alysede fram &d;am ecum dea&d;e. and &t;&ae;s re&d;an deofles anwealde. gif we rihtlice gelyfa&d; on &d;one so&d;an alysend ealles middaneardes h&ae;lend crist; 
 &T;&ae;t lamb w&ae;s geoffrod on &ae;fnunge. and ure h&ae;lend &d;rowade on &t;&ae;re sixtan ylde &t;yssere worulde. seo yld is geteald to &ae;fnunge &t;ises ateorigendlican middaneardes; 
 Hi mearcodon mid &d;&ae;s lambes blode on heora gedyrum. and oferslegum. TAU. &t;&ae;t is rodetacen. and wurdon swa gescylde fram &d;am engle. &d;e acwealde &t;&ae;ra egyptiscra frumcennedan cild; 
 And we sceolon mearcian ure forewearde heafod. and urne lichaman mid cristes rodetacne. &t;&ae;t we beon ahredde fram forwyrde. &t;onne we beo&d; gemearcode &ae;g&d;er ge on foranheafde. ge on heortan mid blode &t;&ae;re drihtenlican &d;rowunge; 
 &D;&ae;t Israhela folc &ae;tt &t;&ae;s lambes fl&ae;sc on heora eastertide &t;a &t;a hi ahredde wurdon. and we &d;icga&d; nu gastlice cristes lichaman. and his blod drinca&d;. &t;onne we mid so&d;um geleafan &t;&ae;t halige husel &d;icga&d;; 
 &T;one timan hi heoldon him to eastertide seofon dagas mid micclum wur&d;mynte &d;e hi ahredde wurdon wi&d; pharao. and of &d;an earde ferdon. swa we eac cristene men healda&d; cristes &ae;rist us to eastertide &t;as seofon dagas. for &d;an &d;e we sind &t;urh his &d;rowunge and &ae;riste alysde. and we beo&d; gecl&ae;nsode &t;urh &d;&ae;s halgan huselganges. swa swa crist sylf cw&ae;&d; on his godspelle; 
 So&d; so&d; ic eow secge. n&ae;bbe ge lif on eow. buton ge eton min fl&ae;sc. and drincan min blod; 
 Se &d;e et min fl&ae;sc and min blod drinc&d;. he wuna&d; on me. and ic on him. and he h&ae;f&d; &t;&ae;t ece lif. and ic hine ar&ae;re on &d;am endenextan d&ae;ge; 
 Ic eom se liflica hlaf. &d;e of heofonum astah. na swa swa eowere for&d;f&ae;deras &ae;ton &t;one heofenlican mete on westene. and si&d;&d;an swulton; 
 Se &d;e et &d;isne hlaf. he leofa&d; on ecnysse; 
 He halgode hlaf &ae;r his &d;rowunge. and tod&ae;lde his discipulum. &t;us cwe&d;ende; 
 Eta&d; &t;isne hlaf. hit is min lichama. and do&d; &t;is on minum gemynde; 
 Eft he bletsode win on anum calice. and cw&ae;&d;; 
 Drinca&d; ealle of &d;isum. &t;is is min blod. &t;&ae;t &d;e bi&d; for manegum agoten. on synna forgifenysse; 
 &T;a apostoli dydon swa swa crist het. &t;&ae;t hi halgodon hlaf and win to husle. eft si&d;&d;an on his gemynde; 
 Eac swilce heora &ae;ftergencgan. and ealle sacerdas be cristes h&ae;se halgia&d; hlaf. and win. to husle on his naman. mid &t;&ae;re apostolican bletsunge; 
 Nu smeadon gehwilce men oft. and gyt gelome smeaga&d;. hu se hlaf &t;e bi&d; of corne gegearcod and &d;urh fyres h&ae;tan abacen. mage beon awend to cristes lichaman. o&d;&d;e &t;&ae;t win &d;e bi&d; of manegum berium awrungen. weor&d;e awend &t;urh &ae;nigre bletsunge to drihtnes blode; 
 Nu secge we swilcum mannum. &t;&ae;t sume &d;ing sind gecwedene be criste &t;urh getacnunge. sume &d;urh gewissum &d;inge; 
 So&d; &t;ing is and gewiss. &t;&ae;t crist w&ae;s of m&ae;dene acenned. and silfwilles &d;rowade dea&d;. and w&ae;s bebyriged. and on &d;isum d&ae;ge of dea&d;e aras; 
 He is gecweden hlaf &t;urh getacnunge. and lamb. and leo. and gehu elles; 
 He is hlaf gehaten. for &d;an &d;e he is ure lif. and engla; 
 He is lamb gecweden. for his unsc&ae;&d;&d;ignysse; 
 Leo for &d;&ae;re strenc&d;e. &t;e he oferswi&d;de &t;one strangan deofol; 
 Ac swa &d;eah &ae;fter so&d;um gecynde. nis crist na&d;or ne hlaf. ne lamb. ne leo; 
 Hwi is &d;onne &t;&ae;t halige husel gecweden cristes lichama. o&t;&t;e his blod. gif hit nis so&d;lice &t;&ae;t &t;&ae;t hit gehaten is; 
 So&d;lice se hlaf and &t;&ae;t win &d;e beo&d; &d;urh sacerda m&ae;ssan gehalgode. o&d;er &d;ing hi &ae;teowia&d; menniscum andgitum wi&d;utan. and o&d;er &d;ing hi clypia&d; wi&d;innan geleaffullum modum; 
 Wi&d;utan hi beo&d; gesewene hlaf and win. &ae;g&d;er ge on hiwe. ge on sw&ae;cce. ac hi beo&d; so&d;lice &ae;fter &d;&ae;re halgunge cristes lichama. and his blod &t;urh gastlicere gerynu; 
 H&ae;&d;en cild bi&d; gefullod. ac hit ne bret na his hiw wi&d;utan. &d;eah &d;e hit beo wi&d;innan awend; 
 Hit bi&d; gebroht synfull &t;urh adames forg&ae;gednysse to &d;am fantf&ae;te. ac hit bi&d; a&d;wogen fram eallum synnum wi&d;innan. &t;eah &d;e hit wi&d;utan his hiw ne awende; 
 Eac swilce &t;&ae;t halige fantw&ae;ter &t;e is gehaten lifes wylspring. is gelic on hiwe o&d;rum w&ae;terum. and is under&t;eod brosnunge. ac &t;&ae;s halgan gastes miht geneal&ae;h&d; &t;am brosniendlicum w&ae;tere. &d;urh sacerda bletsunge. and hit m&ae;g si&d;&d;an lichaman and sawle a&d;wean fram eallum synnum. &d;urh gastlicere mihte; 
 Efne nu we geseo&d; twa &d;ing on &d;isum anum gesceafte. &ae;fter so&d;um gecynde. &t;&ae;t w&ae;ter is brosniendlic w&ae;ta. and &ae;fter gastlicere gerynu h&ae;f&d; halwende mihte; 
 Swa eac gif we sceawia&d; &t;&ae;t halige husel &ae;fter lichamlicum andgite. &t;onne geseo we &t;&ae;t hit is gesceaft. brosniendlic and awendedlic; 
 Gif we &d;a gastlican mihte &d;&ae;ron tocnawa&d;. &t;onne undergyte we &t;&ae;t &d;&ae;r is lif on. and forgif&d; undeadlicnysse &d;am &t;e hit mid geleafan &t;icga&d;; 
 Micel is betwux &t;&ae;re ungesewenlican mihte &t;&ae;s halgan husles. and &t;am gesewenlican hiwe agenes gecyndes; 
 Hit is on gecynde brosniendlic hlaf. and brosniendlic win. and is &ae;fter mihte godcundes wordes. so&d;lice cristes lichama and his blod. na swa &d;eah lichamlice. ac gastlice; 
 Micel is betwux &t;am lichaman &t;e crist on &d;rowade. and &d;am lichaman &t;e to husle bi&d; gehalgod; 
 Se lichama so&d;lice &d;e crist on &d;rowode w&ae;s geboren of Marian fl&ae;sce. mid blode. and mid banum. mid felle. and mid sinum. on menniscum limum. mid gesceadwisre sawle geliff&ae;st. and his gastlica lichama &d;e we husel hata&d; is of manegum cornum gegaderod buton blode. and bane. limleas. and sawulleas. and nis for &d;i nan &d;ing &t;&ae;ron to understandenne lichamlice. ac is eall gastlice to understandenne; 
 Swa hw&ae;t swa on &d;am husle is &t;e us lifes edwist forgif&d;. &t;&ae;t is of &d;&ae;re gastlican mihte. and ungesewenlicere fremminge; 
 For &d;i is &t;&ae;t halige husel gehaten gerynu. for &d;an &d;e o&d;er &d;ing is &d;&ae;ron gesewen. and o&d;er &d;ing undergyten; 
 &T;&ae;t &t;&ae;t &d;&ae;r gesewen is h&ae;f&d; lichamlic hiw. and &t;&ae;t &t;&ae;t we &d;&ae;ron understanda&d; h&ae;f&d; gastlice mihte; 
 Witodlice cristes lichama &d;e dea&d; &d;rowade. and of dea&d;e aras. ne swylt n&ae;fre heononfor&d;. ac is ece and un&d;rowiendlic; 
 &T;&ae;t husel is hwilwendlic. na ece; 
 Brosniendlic. and bi&d; sticm&ae;lum tod&ae;led; 
 Betwux to&d;um tocowen. and into &d;am buce asend. ac hit bi&d; &t;eah hw&ae;&d;ere &ae;fter gastlicere mihte. on &ae;lcum d&ae;le eall; 
 Manega underfo&d; &t;one halgan lichaman. and he bi&d; swa &d;eah on &ae;lcum d&ae;le eall &ae;fter gastlicere gerynu; 
 &T;eah sumum men gesceote l&ae;sse d&ae;l. ne bi&d; swa &d;eah na mare miht on &d;am maran d&ae;le &t;onne on &d;am l&ae;ssan. for &d;an &d;e hit bi&d; on &ae;ghwilcum menn ansund &ae;fter &d;&ae;re ungesewenlican mihte; 
 &T;eos gerynu is wedd. and hiw. cristes lichama is so&d;f&ae;stnyss; 
 &D;is wed we healda&d; gerynelice. o&d; &t;&ae;t we becumon to &d;&ae;re so&d;f&ae;stnysse. and &d;onne bi&d; &t;is wedd geendod; 
 So&d;lice hit is swa swa we &ae;r cw&ae;don cristes lichama and his blod. na lichamlice. ac gastlice; 
 Ne sceole ge smeagan hu hit gedon sy. ac healdan on eowerum geleafan &t;&ae;t hit swa gedon sy; 
 We r&ae;da&d; on &d;&ae;re bec &d;e is gehaten Uita patrum. &t;&ae;t twegen munecas b&ae;don &ae;t gode sume swutelunge be &d;am halgan husle. and &ae;fter &d;&ae;re bene gestodon him m&ae;ssan; 
 &D;a gesawon hi licgan an cild on &d;am weofode &t;e se m&ae;ssepreost &ae;t m&ae;ssode. and godes engel stod mid handsexe anbidiende o&d; &t;&ae;t se preost &t;&ae;t husel tobr&ae;c; 
 &T;a toli&d;ode se engel &t;&ae;t cild on &d;am disce. and his blod into &d;am calice ageat; 
 Eft &d;a &d;a hi to &d;am husle eodon. &d;a wear&d; hit awend to hlafe and to wine. and hi hit &d;ygeden. gode &d;ancigende &t;&ae;re swutelunge; 
 Eac se halga gregorius ab&ae;d &ae;t criste. &t;&ae;t he &ae;teowode anum twynigendum wife. embe his gerynu. micele se&d;unge; 
 Heo eode to husle mid twynigendum mode. and gregorius begeat &ae;t gode &t;&ae;rrihte &t;&ae;t him bam wear&d; &ae;teowed seo sn&ae;d &t;&ae;s husles &d;e heo &d;icgan sceolde swilce &d;&ae;r l&ae;ge on &d;am disce anes fingres li&d;. eal geblodgod. and &t;&ae;s wifes twynung wear&d; &d;a gerihtl&ae;ced; 
 Uton nu gehyran &t;&ae;s apostoles word embe &d;as gerynu; 
 Paulus se apostol cw&ae;&d; be &d;am ealdan folce israhel. &d;us writende on his pistole to geleaffullum mannum; 
 Ealle ure for&d;f&ae;deras w&ae;ron gefullode on wolcne. and on s&ae;. and ealle hi &ae;ton &t;one ylcan gastlican mete. and ealle hi druncon &t;one ylcan gastlican drenc; 
 Hi druncon so&d;lice of &ae;fterfiligendum stane. and se stan w&ae;s crist; 
 N&ae;s se stan &d;e &t;&ae;t w&ae;ter &d;a of fleow lichamlice crist. ac he getacnode crist. &d;e clypode &t;us to eallum geleaffullum mannum; 
 Swa hwam swa &d;yrste. cume to me. and drince; 
 And of his inno&d;e fleow&d; liflic w&ae;ter; 
 &T;is he s&ae;de be &d;am halgan gaste. &d;e &d;a underfengon &d;e on hine gelyfdon; 
 Se apostol paulus cw&ae;&d; &t;&ae;t &t;&ae;t israhela folc &ae;te &d;one ylcan gastlican mete. and drunce &d;one ylcan gastlican drenc. for &d;an &d;e se heofenlica mete &t;e hi afedde feowertig geara. and &t;&ae;t w&ae;ter &t;e of &d;am stane fleow h&ae;fde getacnunge cristes lichaman. and his blodes. &t;e nu beo&d; geoffrode d&ae;ghwomlice on godes cyrcan; 
 Hit w&ae;ron &d;a ylcan &d;e we nu offria&d;. na lichamlice. ac gastlice; 
 We s&ae;don eow hwene &ae;r. &t;&ae;t crist halgode hlaf. and win &ae;r his &d;rowunge to husle. and cw&ae;&d;. &t;is is min lichama. and min blod; 
 Ne &d;rowode he &d;a gyt. ac swa &d;eah he awende &d;urh ungesewenlicere mihte &t;one hlaf to his agenum lichaman. and &t;&ae;t win to his blode. swa swa he &ae;r dyde on &t;am westene. &ae;r &d;an &d;e he to men geboren wurde. &d;a &d;a he awende &d;one heofenlican mete to his fl&ae;sce. and &t;&ae;t flowende w&ae;ter of &d;am stane to his agenum blode; 
 Fela manna &ae;ton of &d;am heofonlican mete on &d;am westene. and druncon &t;one gastlican drenc. and wurdon swa &d;eah deade. swa swa crist s&ae;de; 
 Ne m&ae;nde crist &d;one dea&d; &t;e nan man forbugan ne m&ae;g. ac he m&ae;nde &t;one ecan dea&d;. &t;e sume of &d;am folce for heora geleafleaste geearnodon; 
 Moyses. and AAron. and manega o&d;re of &d;am folce &t;e gode gelicodon &ae;ton &t;one heofenlican hlaf. ac hi n&ae;ron deade &t;am ecum dea&d;e. &d;eah &d;e hi gem&ae;num dea&d;e for&d;ferdon; 
 Hi gesawon &t;&ae;t se heofonlica mete w&ae;s gesewenlic. and brosniendlic. ac hi understodon gastlice be &d;am gesewenlican &d;inge. and hit gastlice &d;igdon; 
 Se h&ae;lend cw&ae;&d;. se &d;e et min fl&ae;sc. and drinc&d; min blod. he h&ae;f&d; ece lif; 
 Ne het he etan &t;one lichaman &d;e he mid befangen w&ae;s. ne &t;&ae;t blod drincan &d;e he for us ageat. ac he m&ae;nde mid &t;am worde &t;&ae;t halige husel &t;e gastlice is his lichama and his blod. and se &d;e &t;&ae;s onbyrig&d; mid geleaffulre heortan. he h&ae;f&d; &t;&ae;t ece lif; 
 On &d;&ae;re ealdan .&ae;. geleaffulle menn offrodon gode mislice lac. &d;e h&ae;fdon towearde getacnunge cristes lichaman. &d;e he sylf for urum synnum si&d;&d;an geoffrode. his heofenlican f&ae;der to ons&ae;gednysse; 
 Witodlice &t;is husel &d;e nu bi&d; gehalgod &ae;t godes weofode is gemynd cristes lichaman. &t;e he for us geoffrode. and his blodes &t;e he for us ageat. swa swa he sylf het. do&d; &t;is on minum gemynde; 
 &AE;ne &t;rowade crist &d;urh hine sylfne. ac swa &d;eah d&ae;ghwomlice bi&d; his &d;rowung geedniwod &t;urh gerynu &t;&ae;s halgan husles. &ae;t &d;&ae;re halgan m&ae;ssan; 
 For &d;i frema&d; seo halige m&ae;sse micclum. ge &t;am lybbendum. ge &d;am for&d;farenum. swa swa hit for oft geswutelod is; 
 Us is eac to smeagenne &t;&ae;t &t;&ae;t halige husel is &ae;g&d;er ge cristes lichama ge ealles geleaffulles folces &ae;fter gastlicere gerynu. swa swa se wisa Augustinus be &d;an cw&ae;&d;; 
 Gif ge willa&d; understandan be cristes lichaman. gehyra&d; &t;one apostol paulum. &t;us cwe&d;ende; 
 Ge so&d;lice sindon cristes lichama. and leomu; 
 Nu is eower gerynu geled on godes mysan. and ge underfo&d; eower gerynu. to &d;an &t;e ge sylfe sind; 
 Beo&d; &t;&ae;t &t;&ae;t ge geseo&d; on &d;am weofode. and underfo&d; &t;&ae;t &t;&ae;t ge sylfe sind; 
 Eft cw&ae;&d; se apostol paulus be &d;isum. we manega sindon an hlaf. and an lichama; 
 Understanda&d; nu. and blissia&d;. fela sind an hlaf. and an lichama on criste; 
 He is ure heafod. and we sind his lima; 
 Ne bi&d; se hlaf of anum corne. ac of manegum; 
 Ne &t;&ae;t win of anre berian. ac of manegum; 
 Swa we sceolon eac habban annysse on urum drihtne. swa swa hit awriten is be &d;an geleaffullan werode. &t;&ae;t hi w&ae;ron on swa micelre annysse. swilce him eallum w&ae;re an sawul. and an heorte; 
 Crist gehalgode on his beode &t;a gerynu ure sibbe. and ure annysse. se &d;e underfeh&d; &t;&ae;re annysse gerynu. and ne hylt &d;one bend &t;&ae;re so&d;an sibbe. ne underfeh&d; he na gerynu for him sylfum. ac gecy&d;nysse togeanes him sylfum; 
 Micel god bi&d; cristenum mannum. &t;&ae;t hi gelome to husle gan. gif hi unsc&ae;&d;&d;ignysse on heora heortan bera&d; to &d;am weofode. gif hi ne beo&d; mid leahtrum ofsette; 
 &T;am yfelan menn ne becym&d; to nanum gode ac to forwyrde. gif he &d;&ae;s halgan husles unwur&d;e onbyrig&d;; 
 Halige bec beoda&d; &t;&ae;t man gemencge w&ae;ter to &d;am wine &d;e to husle sceal. for &d;an &d;e &t;&ae;t w&ae;ter h&ae;f&d; &t;&ae;s folces getacnunge. swa swa &t;&ae;t win cristes blodes. and for &d;i ne sceal na&d;or buton o&d;rum beon geoffrod. &ae;t &d;&ae;re halgan m&ae;ssan. &t;&ae;t crist beo mid us. and we mid criste. &t;&ae;t heafod mid &t;am leomum. and &d;a leomu mid &d;am heafde; 
 We woldon gefyrn trahtnian be &d;an lambe &t;e se ealda Israhel &ae;t heora eastertide geoffrodon. ac we woldon &ae;rest eow gereccan ymbe &d;as gerynu. and si&d;&d;an hu hit man &d;icgan sceal; 
 &T;&ae;t getacnigendlice lamb w&ae;s geoffrod &ae;t heora eastertide. and se apostol paulus cw&ae;&d; on &d;isum d&ae;g&t;erlicum pistole. &t;&ae;t crist is ure eastertid. se &d;e for us w&ae;s geoffrod. and on &t;isum d&ae;ge of dea&d;e aras; 
 Israhel &d;igde &t;&ae;s lambes fl&ae;sc swa swa god bebead mid &t;eorfum hlafum. and feldlicum lactucum. and we sceolon &d;icgan &t;&ae;t halige husel cristes lichaman. and his blod buton beorman yfelnysse. and manfulnysse; 
 Swa swa se beorma awent &t;a gesceafta of heora gecynde. swa awenda&d; eac leahtras &t;&ae;s mannes gecynd fram unsc&ae;&d;&d;ignysse to gewemmednysse; 
 Se apostol t&ae;hte &t;&ae;t we sceoldon wistfullian. na on yfelnysse beorman. ac on &t;eorfnyssum. syfernysse. and so&d;f&ae;stnysse; 
 Lactuca hatte seo wyrt &t;e hi etan sceoldon mid &t;am &d;eorfum hlafum. heo is biter on &d;igene; 
 And we sceolon mid biternysse so&d;re behreowsunge ure mod gecl&ae;nsian. gif we willa&d; cristes lichaman &d;icgan; 
 N&ae;s &t;&ae;t israhela folc gewunod to hreawum fl&ae;sce. &t;eah &d;e god him bebude &t;&ae;t hi hit hreaw ne &ae;ton. ne on w&ae;tere gesoden. ac gebr&ae;d to fyre; 
 Se wile &d;icgan godes lichaman hreawne. se &d;e buton gesceade wen&d; &t;&ae;t he w&ae;re anfeald man us gelic. and n&ae;re god; 
 And se &d;e &ae;fter menniscum wisdome wile smeagan ymbe &d;a gerynu cristes fl&ae;sclicnysse. he de&d; swilce he seo&d;e &t;&ae;s lambes fl&ae;sc on w&ae;tere. for &d;an &d;e w&ae;ter getacna&d; on &t;yssere stowe mennisc ingehyd; 
 Ac we sceolon witan &t;&ae;t ealle &d;a gerynu cristes menniscnysse w&ae;ron gefadode &t;urh mihte &t;&ae;s halgan gastes. &t;onne &d;icge we his lichaman gebr&ae;dne to fyre. for &d;an &d;e se halga gast com on fyres hiwe to &d;am apostolum. on mislicum gereordum; 
 Israhel sceolde etan &t;&ae;s lambes heafod. and &d;a fet. and &t;&ae;t innewerde. and &t;&ae;r nan &d;ing belifan ne moste ofer niht. gif &t;&ae;r hw&ae;t belife. forb&ae;rnan &t;&ae;t on fyre. and ne tobr&ae;con &d;a ban; 
 &AE;fter gastlicum andgite we eta&d; &t;&ae;s lambes heafod. &t;onne we underfo&d; cristes godcundnysse on urum geleafan; 
 Eft &d;onne we his menniscnysse mid lufe underfo&d;. &t;onne ete we &t;&ae;s lambes fet. for &d;an &d;e crist is angynn and ende. God &ae;r ealle worulda. and man on &t;yssere worulde geendunge; 
 Hw&ae;t is &t;&ae;s lambes innewerde buton cristes digelan bebodu. &d;a we eta&d; &t;onne we lifes word mid gr&ae;dignysse underfo&d;; 
 Nan &d;ing ne moste &t;&ae;s lambes belifan o&d; merien. for &d;an &t;e godes cwydas sind to smeagenne mid swa micelre carfulnysse. swa &t;&ae;t ealle his beboda mid andgite. and weorce beon asmeade on nihte &d;ises andwerdan lifes. &ae;r &d;an &t;e se endenexta d&ae;g. &t;&ae;s gem&ae;nelican &ae;ristes &ae;teowige; 
 Gif we &d;onne ealle &d;a gerynu cristes fl&ae;sclicnysse &d;urhsmeagan ne magon. &d;onne sceole we &t;a lafe bet&ae;can &t;&ae;s halgan gastes mihte mid so&d;re eadmodnysse. and na to dyrstelice embe &d;a deopan digelnyssa ofer ures andgites m&ae;&d;e smeagan; 
 Hi &ae;ton &t;&ae;t lamb mid begyrdum lendenum; 
 On lendenum is seo galnys &d;&ae;s lichaman. and se &d;e wile &t;&ae;t husel &d;icgan he sceal gewri&d;an &t;a galnysse. and mid cl&ae;nnysse &d;a halgan &d;igene onfon; 
 Hi w&ae;ron eac gesceode; 
 Hw&ae;t sind gescy. buton deadra nytena hyda; 
 We beo&d; so&d;lice gesceode. gif we geefenl&ae;ca&d; mid urum f&ae;relde and weorce for&d;farenra manna lif. &t;&ae;ra &d;e gode ge&d;ugon &t;urh gehealtsumnysse his beboda; 
 Hi h&ae;fdon him st&ae;f on handa &ae;t &d;&ae;re &d;igene. se st&ae;f getacna&d; gymene. and hyrdr&ae;dene; 
 &T;a &d;e bet cunnon and magon. sceolon gyman o&d;ra manna. and mid heora fultume underwry&d;ian; 
 &D;am gemettum w&ae;s beboden &t;&ae;t hi sceoldon caflice etan. for &d;an &d;e god onscuna&d; &t;a sleacnysse on his &d;egnum. and &d;a he lufa&d; &t;e mid godes cafnysse &t;&ae;s ecan lifes myrh&d;e seca&d;; 
 Hit is awriten. ne elca &d;u to gecyrrenne to gode. &d;y l&ae;s &t;e se tima losige. &t;urh &d;a sleacan elcunge; 
 &T;a gemettan ne moston &t;&ae;s lambes ban sc&ae;nan. ne &d;a cempan &d;e crist ahengon ne moston tobrecan his halgan sceancan. swa swa hi dydon &t;&ae;ra twegra scea&d;ena. &d;e him on twa healfa hangodon. Ac drihten aras of dea&d;e gesund. buton &ae;lcere forrotodnysse. and hi sceolon geseon &ae;t &d;am micclan dome hw&ae;ne hi gewundodon. w&ae;lhreawlice on rode; 
 &T;eos tid is gehaten on ebreiscum gereorde pascha. &t;&ae;t is on leden transitus. and on englisc f&ae;reld. for &d;an &d;e on &d;isum d&ae;ge ferde godes folc fram egypta lande ofer &d;a readan s&ae;. fram &d;eowte to &d;am behatenan earde; 
 Ure drihten ferde eac on &t;isne timan swa swa se godspellere Iohannes cw&ae;&d;. fram &d;isum middanearde. to his heofonlican f&ae;der; 
 We sceolon fyligan urum heafde. and faran fram deofle to criste. fram &d;issere unst&ae;&d;&d;igan worulde. to his sta&d;elf&ae;stan rice. ac we sceolon &ae;rest on urum andwerdan life faran fram leahtrum to halgum m&ae;gnum. fram un&d;eawum to godum &d;eawum. gif we willa&d; &ae;fter &d;isum l&ae;nan life. faran to &d;am ecan. and &ae;fter urum &ae;riste to h&ae;lende criste; 
 He us gel&ae;de to his lifigendan f&ae;der. &t;e hine sealde for urum synnum to dea&d;e; 
 Sy him wuldor and lof. &t;&ae;re weld&ae;de. on ealra worulda woruld; 
 Amen: 
