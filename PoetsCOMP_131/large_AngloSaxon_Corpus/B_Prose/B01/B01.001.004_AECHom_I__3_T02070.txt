 VII KALENDAS IANVARII PASSIO BEATI STEPHANI PROTOMARTIRIS We r&ae;da&d; on &d;&ae;re bec &t;e is gehaten actus apostolorum. &t;&ae;t &d;a apostolas gehadedon syfan deaconas on &d;&ae;re gela&d;unge. &t;e of iudeiscum folce to cristes geleafan beah &ae;fter his &t;rowunge. &amp; &ae;riste of dea&d;e &amp; uppstige to heofenum. 
 &T;&ae;ra diacona w&ae;s se forma stephanus. &t;e we on &d;ysum d&ae;ge wur&d;ia&d;. 
 He w&ae;s swi&d;e geleafful. &amp; mid &d;am halgum gaste afylled. 
 &T;a o&d;re six w&ae;ron gecygede. &t;isum namum. 
 Stephanus w&ae;s se fyrmesta: o&d;er philippus. &t;ridda procorus: feor&d;e nicanor. fifta timotheus: sixta parmenen. seofo&d;a nicolaus. 
 &T;as seofan hi gecuren &amp; gesetton on &d;&ae;ra apostola gesih&d;e. &amp; hi &t;a mid gebedum &amp; bletsungum to diaconum gehadode wurdon. 
 Weox &d;a d&ae;ghwomlice godes bodung. &amp; w&ae;s gem&ae;nigfyld &t;&ae;t getel cristenra manna &t;earle on hierusalem. 
 &T;a wear&d; se eadiga stephanus mid godes gife &amp; mid micelre strenc&d;e afylled: &amp; worhte forebeacena &amp; micele tacna on &d;am folce. 
 &T;a astodon sume &t;a ungeleaffulan iudei &amp; woldon mid heora gedwylde &t;&ae;s eadigan martyres lare oferswi&d;an: ac hi ne mihton his wisdome wi&d;standan. ne &d;am halgum gaste &t;e &d;urh hine spr&ae;c. 
 &T;a setton hi lease gewitan &t;e hine forlugon: &amp; cw&ae;don &t;&ae;t he tallice word spr&ae;ce be moysen. &amp; be gode. 
 &T;&ae;t folc &t;a wear&d; miclum astyred: &amp; &t;a heafodmenn &amp; &t;a iudeiscan boceras. &amp; gel&ae;hton stephanum. &amp; tugon to heora ge&t;eahte. &amp; &t;a leasan gewitan him on bes&ae;don: Ne geswic&d; &t;es man to sprecenne tallice word ongean &t;as halgan stowe. &amp; godes .&ae;. We gehyrdon hine secgan &t;&ae;t crist towyrp&d; &t;as stowe: &amp; towent &t;a gesetnysse &t;e us moyses t&ae;hte. 
 &T;a beheoldon &d;a hine &t;e on &d;am ge&d;eahte s&ae;ton. &amp; gesawon his nebwlite. swilce sumes engles ansyne. 
 &T;a cw&ae;&d;. se ealdorbiscop to &d;am eadigan cy&t;ere; is hit swa hi secga&d;? 
 &T;a wolde se halga wer: Stephanus heora ungeleaffullan heortan gerihtl&ae;can mid heora for&d;f&ae;dera gebysnunge &amp; gemynde. &amp; to so&d;f&ae;stnysse wege mid ealre lufe gebigan. 
 Begann &d;a him to gereccenne be &d;am heahf&ae;dere abrahame. hu se heofenlica god hine geceas him to ge&t;oftan. &amp; him behet &t;&ae;t ealle &t;eoda on his ofspringe gebletsode wurdon. for his gehyrsumnesse. Swa eac &t;&ae;ra o&d;ra heahf&ae;dera gemynd mid langsumere race &ae;tforan him geniwode. &amp; hu moyses &t;urh godes mihte heora foregengan ofer &d;a readan s&ae; wundorlice gel&ae;dd&e; &amp; hu hi sy&d;&d;an feowertig geara on westene w&ae;ron. mid heofenlicum byleofan d&ae;ghwomlice gereordode. &amp; hu god hi l&ae;dde to &d;am Iudeiscan earde &amp; &t;a h&ae;&d;enan &t;eoda &ae;tforan heora gesih&d;um ealunga adw&ae;scte. &amp; be dauides m&ae;r&d;e &t;&ae;s m&ae;ran cyninges: &amp; salomones wuldre &t;e gode &t;&ae;t m&ae;re tempel ar&ae;rde: cw&ae;&d; &t;a &ae;t nehstan ge wi&d;standa&d; &t;am halgum gast mid sti&d;um swuran &amp; ungeleaffulre heortan. 
 Ge sint meldan &amp; manslagan. &amp; ge &t;one rihtwisan crist. Ni&d;fullice acwealdon: ge underfengon .&ae;. on engla gesetnysse: &amp; ge hit ne heoldon. 
 Hw&ae;t &t;a iudeiscan &d;a wurdon &t;earle on heora heortan astyrode. &amp; biton heora tet&d; him togeanes. 
 Se halga stephanus wear&d; &d;a afylled mid &d;am halgum gaste. &amp; beheold wi&d; heofenas weard. &amp; geseah godes wuldor &amp; &t;one h&ae;lend standende &ae;t his f&ae;der swi&d;ran. &amp; he cw&ae;&d;. 
 Efne ic geseo heofenas opene. &amp; mannes sunu standende &ae;t godes swi&d;ran. 
 Iudei &t;a mid micelre stemne hrymende heoldon heora earan. &amp; anmodlice him to scuton. &amp; hi hine gel&ae;hton &amp; of &t;&ae;re byrig gel&ae;ddon. to st&ae;nenne. 
 &T;a leasgewitan &t;a ledon heora hacelan &ae;tforan fotum sumes geonges cnihtes: Se w&ae;s geciged saulus. 
 Ongunnon &d;a to oftorfigenne mid heardum stanum &t;one eadigan stephanum &amp; he cleopode &amp; cw&ae;&d;. 
 Drihten h&ae;lend. underfoh minne gast. 
 &amp; gebigde his cneowu. mid micelre stemne cleopiende. 
 Min drihten: ne sete &d;u &t;as d&ae;da him to synne. &amp; he mid &t;am worde &t;a gewat to &d;am &ae;lmihtigum h&ae;lende &t;e he on heofenum healicne standende geseah. 
 Se wisa agustinus spr&ae;c ymbe &d;as r&ae;dinge. &amp; smeade hwi se halga cy&d;ere stephanus cw&ae;de &t;&ae;t he gesawe mannes bearn standan &ae;t godes swi&d;ran. &amp; nolde cwe&d;an godes bearn. &t;onne &d;e is ge&d;uht wur&d;licur be criste to cwe&d;enne godes bearn &t;onne mannes bearn: Ac hit gedafenade &t;&ae;t se h&ae;lend swa geswutelod w&ae;re on heofenum: &amp; swa gebodadon middanearde. 
 Eall &t;&ae;ra iudeiscra teona aras &t;urh &t;&ae;t hwi drihten crist se &d;e &ae;fter fl&ae;sce so&d;lice is mannes sunu. eac swilce w&ae;re gecweden godes sunu. 
 For &d;y gemunde swi&d;e gedafenlice &t;&ae;t godcunde gewrit mannes sunu standan &ae;t godes swi&d;ran: to gescyndenne &t;&ae;ra iudeiscra ungeleafullnysse. 
 Crist w&ae;s &ae;teowed his eadigan cy&t;ere stephane on heofenum: se &d;e fram ungeleaffullum on middanearde acweald w&ae;s: &amp; seo heofenlice so&d;f&ae;stnyss be &d;am cydde gecy&d;nysse: &t;one &d;e seo eor&d;lice arleasnyss huxlice t&ae;lde. Hwa m&ae;ig beon rihtlice geciged mannes bearn buton criste anum: &t;onne &ae;lc mann is tweigra manna bearn buton him anum? 
 Se eadiga stephanus geseah crist standan: for &d;an &d;e he w&ae;s his gefylsta on &d;am gastlicum gefeohte his martyrdomes. 
 Witodlice we andetta&d; on urum credan. &t;&ae;t drihten sit &ae;t his f&ae;der swi&d;ran. 
 Setl gedafena&d; deman. &amp; steal fylstendum o&d;&d;e feohtendum. 
 Nu andet ure geleafa cristes setll: for &d;an &t;e he is se so&d;a dema lybbendra &amp; deadra. &amp; se eadiga cy&t;ere stephanus hine geseah standende. for &d;an &t;e he w&ae;s his gefylsta swa swa we &ae;r s&ae;don. 
 Ealra gecorenra halgena dea&d; is deorwur&d;e on godes gesih&d;e: ac &t;eahhw&ae;&d;ere is ge&d;uht gif &ae;nig todal beon m&ae;g betwux martirum. &t;&ae;t se is healicost se &d;e &d;one martirdom &ae;fter gode astealde. witodlice stephanus w&ae;s to diacone gehadod &ae;t &t;&ae;ra apostola handum: ac he hi forestop on heofenan rice mid sigef&ae;stum dea&d;e: &amp; swa se &d;e w&ae;s neo&d;or on endebyrdnysse: wear&d; fyrmest on &t;rowunge. 
 &amp; se &d;e w&ae;s leorningcniht on hade ongan wesan lareow on martyrdome. 
 &T;one dea&d; so&d;lice &t;e se h&ae;lend gemedomode for mannum &t;rowian. &t;one ageaf stephanus fyrmest manna &t;am h&ae;lende. he is gecweden protomartyr &t;&ae;t is se forma cy&t;ere: for &d;an &t;e he &ae;fter cristes &t;rowunge &ae;rest martyrdom ge&d;rowade. 
 Stephanus is grecisc nama: &t;&ae;t is on leden coronatus  &t;&ae;t we cwe&d;a&d; on englisc. gewuldorbeagod. for &d;an &d;e he h&ae;f&d;. &t;one ecan wuldorbeah: Swa swa his nama him forewitegode. 
 &T;a leasan gewitan &t;e hine fors&ae;don hine ongunnon &ae;rest to torfienne: for &d;an &t;e moyses .&ae;. t&ae;hte &t;&ae;t swa hwa swa o&d;erne to dea&d;e fors&ae;de: sceolde wurpan &t;one forman stan: to &d;am &t;e he &ae;r mid his tungan acwealde. 
 &T;a re&d;an iudei wedende &t;one halgan st&ae;ndon: &amp; he clypode &amp; cw&ae;&d;. 
 Drihten: ne sete &d;u &t;as d&ae;da him to synne. 
 Understanda&d; nu mine gebro&d;ra &t;a miclan lufe: &t;&ae;s eadigan weres. 
 On dea&d;e he w&ae;s geset: &amp; &t;eah he b&ae;d mid so&d;re lufe for his cwellerum. 
 &amp; betwux &t;&ae;ra stana hryre. &t;a &d;a gehwa mihte his leofostan frynd forgytan. &t;a bet&ae;hte he his fynd gode &t;us cwe&d;ende. 
 Drihten: ne sete &d;u him &t;as d&ae;da to synne. 
 Swi&d;or he besargode &t;a heora synna: &t;onne his agene wunda. 
 Swi&d;or heora arleasnysse: &t;onne his sylfes dea&d;. 
 &amp; rihtlice swi&d;or: for &d;an &t;e heora arleasnysse filigde se eca dea&d;. &amp; &t;&ae;t ece lif filigde his dea&d;e. 
 Saulus heold &t;&ae;ra leasra gewitena reaf: &amp; heora mod to &t;&ae;r&ae; st&ae;ninge geornlice tihte. 
 Stephanus so&d;lice gebigedum cneowum drihten b&ae;d. &t;&ae;t he saulum alysde. 
 Wear&d; &t;a stephanes ben fram gode gehyred: &amp; saulus wear&d; alysed. 
 Se arf&ae;sta w&ae;s gehyred. &amp; se arleasa wear&d; gerihtwisod. 
 On &d;issere d&ae;de is geswutelod. hu miclum fremie &t;&ae;re so&d;an lufe gebed. 
 Witodlice n&ae;fde godes gela&d;ung paulum to lareowe: gif se halga martyr stephanus swa ne b&ae;de. 
 Efne nu paulus blissa&d; mid stephane on heofenan rice: Mid stephane he bric&d; cristes beorhtnysse. &amp; mid him he rixa&d;. 
 &T;yder &t;e stephanus forestop mid saules stanum oftorfod: &t;yder folgode paulus gefultumod &t;urh stephanus gebedum. 
 &T;&ae;r nis paulus gescynd &t;urh stephanes slege: Ac stephanus glada&d;. on paules gef&ae;rr&ae;dene. for &d;an &d;e seo so&d;e lufu on heora &ae;g&d;rum blissa&d;. 
 Seo so&d;e lufu oferwan &t;&ae;ra iudeisra re&d;nysse on stephane. &amp; seo ilce lufu oferwreah synna micelnysse on paule. &amp; heo on heora &ae;g&d;rum samod geearnode heofenan rice. 
 Eornostlice seo so&d;e lufu is wylsprincg &amp; ordfruma ealra godnyssa &amp; &ae;&t;ele trumnyss: &amp; se weig &t;e l&ae;t to heofenum. 
 Se &d;e f&ae;r&d; on so&d;re lufe ne m&ae;g he dwelian. ne forhtian. 
 Heo wissa&d; &amp; gescylt. &amp; gel&ae;t. 
 &T;urh &d;a so&d;an lufe w&ae;s &t;es halga martyr swa gebyld &t;&ae;t he bealdlice &t;&ae;ra iudeisra ungeleaffulnysse &t;reade: &amp; he orsorh betwux &t;am greatum hagelstanum &t;urhwunade. &amp; he for &d;am st&ae;nendum welwillende geb&ae;d. &amp; &t;&ae;rtoeacan &t;a heofenlican healle cucu &amp; gewuldorbeagod inferde. 
 Mine gebro&d;ra uton geefenl&ae;can be sumum d&ae;le swa micles lareowes geleafan. &amp; swa m&ae;res cy&t;eres lufe. 
 Uton lufian ure gebro&d;ra on godes gela&d;unge. mid swilcum mode swa swa &t;es cy&t;ere &t;a lufode his fynd. 
 Beo&d; gemyndige hw&ae;t seo sylfe so&d;f&ae;stnyss on &d;am halgum godspelle behet. &amp; hwilc wed us gesealde. 
 Se h&ae;lend cw&ae;&d;. 
 Gif ge forgyfa&d; &t;am mannum &t;e wi&d; eow agylta&d; &t;onne forgyf&d; eow eower heofenlica f&ae;der eowere synna. 
 Gif ge &t;onne nella&d; forgifan: Nele eac eower f&ae;der eow forgifan eowre gyltas. 
 Ge gehyra&d; nu mine gebro&d;ra: &t;&ae;t hit stent &t;urh godes gyfe on urum agenum dihte: hu us bi&d; &ae;t gode gedemed. 
 He cw&ae;&d; gif ge forgifa&d;. eow bi&d; forgyfen. 
 Ne bep&ae;ce nan man hine sylfne. Witodlice gif hwa fur&d;on &ae;nne man hata&d; on &d;isum middanearde: swa hw&ae;t swa he to gode gede&d; eal he hit forlyst: for &d;an &t;e se apostol paulus ne bi&d; geligenod &t;e cw&ae;&d;. 
 &T;eah &d;e ic aspende ealle mine &ae;hta on &t;earfena bileofan: &amp; &t;eah &t;e ic minne agenne lichaman to cweale gesylle. swa &d;&ae;t ic forbyrnne on martirdome: gif ic n&ae;bbe &t;a so&d;an lufe: ne frema&d; hit me nan &d;incg. 
 Be &d;an ilcan cw&ae;&d; se godspellere iohannes; se &d;e his bro&d;er ne lufa&d;. he wuna&d; on dea&d;e. 
 Eft he cw&ae;&d;. 
 &AE;lc &t;&ae;ra &t;e his bro&d;er hata&d; is mannslaga. 
 Ealle we sind gebro&d;ra &t;e on god gelyfa&d;: &amp; we ealle cwe&d;a&d;. pater noster qui es in celis. &t;&ae;t is ure f&ae;der &t;e eart on heofenum. 
 Ne gedyrstl&ae;ce nan man be m&ae;g&d;hade: buton so&d;re lufe. 
 Ne truwie nan man be &ae;lmesd&ae;dum o&d;&d;e on gebedum buton &d;&ae;re fores&ae;dan lufe: for &d;an &t;e swa lange swa he hylt &t;one sweartan ni&d; on his heortan: ne m&ae;g he mid nanum &d;inge &t;one mildheortan god gegladian. 
 Ac gif he wille &t;&ae;t him god milde sy: &t;onne hlyste he godes r&ae;des. na of minum mu&d;e. ac of cristes sylfes. 
 He cw&ae;&d;. 
 Gif &d;u offrast &t;ine lac to godes weofude: &amp; &t;u &t;&ae;r gemyndig byst &t;&ae;t &d;in bro&d;or h&ae;f&d; sum &d;ing ongean &d;e: Forl&ae;t &t;&ae;rrihte &t;a lac &ae;tforan &d;am weofode. &amp; gang &ae;rest to &d;inum bre&d;er &amp; &t;e to him gesibsuma. &amp; &t;onne &t;u eft cymst to &d;am weofode. geoffra &t;onne &t;ine lac. 
 Gif &d;u &t;inum cristenum bre&d;er deredest: &t;onne h&ae;f&d; he sum &d;incg ongean &d;e. &amp; &t;u scealt be godes t&ae;cunge hine gladian. &ae;r &d;u &t;ine lac geoffrie. 
 Gif &t;onne se cristena man &t;e &d;in bro&d;er is. &t;e ahwar geyfelode: &t;&ae;t &d;u scealt miltsiende forgifan. 
 Ure gastlican lac sint ure gebedu. &amp; lofsang. &amp; huselhalgung &amp; gehwilce o&d;re lac &t;e we gode offria&d;. &t;a we sceolun mid gesibsumere heortan. &amp; bro&d;orlicere lufe gode bet&ae;can. 
 Nu cwy&d; sum man. ongean &t;yssere r&ae;dinge. 
 Ne m&ae;g ic minne feond lufian. &t;one &d;e ic d&ae;ghwamlice w&ae;lreowne togeanes me geseo. 
 Eala &d;u man &t;u sceawast hw&ae;t &t;in bro&d;er &d;e dyde. ac &t;u ne sceawast hw&ae;t &d;u gode gedydest. 
 &T;onne &d;u micele sw&ae;rran synna wi&d; god gefremedest: Hwi nelt &d;u forgyfan &t;a lytlan gyltas anum men. &t;&ae;t se &ae;lmihtiga god &t;e &d;a miclan synna forgyfe. 
 Nu cwyst &d;u eft. micel gedeorf bi&d; me &t;&ae;t ic minne feond lufie. &amp; for &d;one gebidde &t;e me hearmes cep&d;. 
 Ne wi&d;cwe&d;e we &t;&ae;t hit micel gedeorf ne sy: Ac gif hit is hefigtyme on &d;yssere worulde. hit becym&d; to micelre mede on &d;&ae;re toweardan. 
 Witodlice &t;urh &d;ines feondes lufe &t;u bist godes freond: &amp; na &t;&ae;t an &t;&ae;t &d;u his freond sy. ac eac swilce &d;u bist godes bearn &t;urh &d;a r&ae;dene &t;&ae;t &d;u &t;inne feond lufige. swa swa crist sylf cw&ae;&d;. 
 Lufia&d; eowere fynd: do&d; &t;am tela &t;e eow hatia&d;: &t;&ae;t ge beon eoweres f&ae;der cild: Se &d;e on heofenum is. 
 Menigfealde earfo&d;nysse &amp; hospas wolde gehwa ea&d;elice forberan. wi&d; &d;an &t;&ae;t he moste sumum rican menn to bearne geteald beon. &amp; his yrfenuma. to gewitendlicum &ae;htum. 
 Forbera&d; nu ge&d;yldelice for &d;am ecum wur&d;mynte. &t;&ae;t ge godes bearn getealde beon: &amp; his yrfenuman on heofenlicum spedum. &t;&ae;t &t;&ae;t se o&d;er for&d;yldigian wolde for ateoriendlicre edwiste. 
 We secga&d; eow godes riht. healda&d; gif ge willan gif we hit forsuwia&d; ne bi&d; us geboregen. 
 Cristes lufe us neada&d; &t;&ae;t we symle &t;a godan tihtan &t;&ae;t hi on godnysse &t;urhwunion: &amp; &t;a yfelan we mynigea&d; &t;&ae;t hi fram heora yfelnyssum hr&ae;dlice gecyrrun. 
 Ne beo se rihtwisa gymeleas on his anginne: ne se yfela ne ortruwige &t;urh his unrihtwisnysse. 
 Ondr&ae;de se goda &t;&ae;t he fealle: hogie se yfela &t;&ae;t he astande. 
 Se &d;e yfel sy geefenl&ae;ce he paules gecyrrednysse: se &d;e god sy &t;urhwunige on godnysse mid stephane: for &d;an &t;e ne bi&d; nan angin heriendlic. buton godre geendunge: &ae;lc lof bi&d; on ende gesungen. 
 Mine gebro&d;ra: gyrstand&ae;g gemedmode ure drihten hine sylfne &t;&ae;t &d;ysne middaneard &t;urh so&d;re menniscnysse geneosode: Nu tod&ae;g se &ae;&t;ela cempa stephanus fram lichamlicre wununge gewitende sigef&ae;st to heofenum ferde. 
 Crist ny&d;er astah mid fl&ae;sce bew&ae;fed: Stephanus up astah &t;urh his blod gewuldorbeagod. 
 Gyrstand&ae;ig sungon englas Gode wuldor on heannyssum. 
 Nu tod&ae;g hi underfengon stephanum blissigende on heora geferr&ae;dene. mid &d;am he wuldra&d; &amp; blissa&d;. a on ecnysse. AMENN. 
