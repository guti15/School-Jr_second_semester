  DOMINICA XII. POST PENTECOSTEN.  Dixit iesus ad quosdam qui in se confidebant tamquam iusti; et aspernabantur ceteros. parabolam istam; ET RELIQUA; Drihten s&ae;de &t;is bigspel be sumum mannum &t;e on him sylfum truwodon &t;&ae;t hi rihtwise w&ae;ron. and o&d;re forsawon. &t;us cwe&d;ende; 
 Twegen men eodon into godes temple hi to gebiddenne. An w&ae;s sunderhalga. and o&d;er w&ae;s openlice synful; 
 &T;a stod se sunderhalga. and hine &d;us geb&ae;d; 
 God ic &d;ancige &t;e. &t;&ae;t ic ne eom na swilce o&d;re men. reaferas. and unrihtwise. forligras. o&d;&d;e swilce &t;es manfulla &d;e her stent; 
 Ic f&ae;ste twegen dagas on &t;&ae;re wucan. and ic teo&d;ige ealle mine &ae;hta; 
 &D;a stod se synfulla feorran ne dorste his eagan upahebban. ac beot his breost &t;us cwe&d;ende; 
 God &ae;lmihtig. miltsa me synfullum; 
 Nu cw&ae;&d; se h&ae;lend be &d;isum; 
 So&d; ic eow secge. &t;es eode ham gerihtwisod. swi&d;or &d;onne se sunderhalga. for &d;an &d;e &ae;lc &t;e hine onhef&d; bi&d; geeadmet. and se &d;e hine sylfne geeadmet. bi&d; ahafen; 
 &T;is godspel m&ae;g beon twyfealdlice getrahtnod. &ae;rest be iudeiscum folce. and be h&ae;&d;enum &d;eodum &t;e to cristendome gebugon. and eft si&d;&d;an be &ae;lcum menn. &d;e hine sylfne godne tala&d;. and o&d;re forsih&d;; 
 &T;&ae;t iudeisce folc w&ae;s upahafen swilce &t;urh rihtwisnysse &t;&ae;re ealdan .&ae;. and on &d;&ae;re hi sylfe herodon. and &t;&ae;t h&ae;&d;ene folc feor fram gode. andette mid eadmodnysse his synna. and wear&d; gode geneal&ae;ht and ahafen. and &t;&ae;t iudeisce folc gewat fram gode forsewen &t;urh heora upahefednysse. and agenre bogunge; 
 &AE;lc man &d;e hine godne tala&d; and o&d;re forsih&d;. bi&d; fram gode forsewen. swa swa se sunderhalga w&ae;s. &t;e hine sylfne &d;urh agenum geearnungum godne tealde. and &d;one o&d;erne hyrwde; 
 He eode into godes temple hine to gebiddenne. &t;a nolde he hine gebiddan ac herian. tealde his godan d&ae;da. swilce god hi nyste; 
 He cw&ae;&d;; 
 God ic &d;ancige &d;e. &t;&ae;t ic ne eom na swilce o&d;re menn; 
 Ealles to micel clypung. &t;&ae;t he n&ae;re o&d;rum mannum gelic; 
 Huru gif he cw&ae;de &t;&ae;t he n&ae;re sumum o&d;rum mannum gelic. ac he cw&ae;&d;. ic ne eom swilce swa o&d;re men. swilce he cw&ae;de. Ic ana eom rihtwis. and &d;a o&d;re sind synfulle; 
 Ic f&ae;ste twegen dagas on &d;&ae;re wucan. and ic teo&d;ie ealle mine &ae;hta; 
 Nis her nan gebed on &d;isum wordum. ac is gylp; 
 Se synfulla stod feorran gecn&ae;we his misd&ae;da. and ne dorste his eagan upahebban. ac sloh his breost &t;us cwe&d;ende; 
  Deus. propitius esto mihi peccatori; &T;&ae;t is god &ae;lmihtig. gemiltsa me synfullum; 
 Her is gebed on &d;isum wordum. and her is synna andetnys; 
 Betere bi&d; &t;&ae;t se man mid feawum wordum mid onbryrdum mode to &d;am &ae;lmihtigan gode clypige. &t;onne he menigfealdlice sprece. and his worda ne gyme; 
 Mid anre clypunge wear&d; &t;es synfulla gerihtwisod. swa swa drihten be him cw&ae;&d;; 
 So&d; ic eow secge. he eode ham gerihtwisod. fram &d;am o&d;rum; 
 Is swa &d;eah swi&d;e fremfullic. &t;&ae;t gehwa hine gelome. and geornlice to gode gebidde. gif his mod bi&d; to &d;an swi&d;e onbryrd; 
 Elles man sceal hine sceortlice. mid onbryrdnysse. and behreowsunge gebiddan; 
 Ne sceole we tellan gif we hw&ae;t lytles to gode gedo&d;. ac we sceolon geriman ure misd&ae;da mid wope and geomerunge. and &t;&ae;ra miltsunge gebiddan; 
 &T;eah &d;e hwa micel to gode gedo. and si&d;&d;an mid gylpe &ae;tforan gode his weld&ae;da gerime. &t;onne beo&d; hi gode swa gecweme. swa him w&ae;ron &t;&ae;s gylpendan sunderhalgan; 
 Nis gode nan neod ure godan d&ae;da. ac hi fremia&d; us sylfum to &d;an ecan life. gif hi buton ydelum gylpe for his lufon beo&d; gefremode; 
 He sec&d; godne willan on urum d&ae;dum. na his neode; 
 &D;eah &d;e hwa fede &ae;nne &d;earfan o&d;&d;e ma for godes naman. hu m&ae;g he &t;&ae;t to micclum tellan. &t;onne god afett hine and ealne middaneard; 
 Gif he sum hus gode ar&ae;r&d;. hw&ae;t m&ae;g &t;&ae;t to wi&d;metennysse &t;&ae;re healican heofenan. and &d;&ae;re ecan wununge &t;e god him gearca&d; on his rice. to edleane &t;&ae;s lytlan huses; 
 Se witega Ezechiel awrat be &d;am feower nytenum &t;e him &ae;teowode w&ae;ron. &t;&ae;t hi h&ae;fdon eagan him on &ae;lce healfe; 
 An &t;&ae;ra nytena w&ae;s on menniscre ansyne him &ae;teowod. o&d;er on leon ansyne. &t;ridde on cealfes. feor&d;e on earnes; 
 &T;as feower nytenu getacnodon &d;a feower godspelleras. Matheus. Marcus. Lucas. Iohannes. and eac ealle godes bydelas &t;e &d;a godspellican lare bodedon; 
 &T;a feower nytenu h&ae;fdon eagan on &ae;lce healfe heora lichaman. for &d;an &d;e godes gecorenan sceolon foresceawian heora d&ae;da on &ae;lce healfe. swa &t;&ae;t hi symle god gewilnian. and wi&d; yfel hi gewarnian; 
 Ac hit getima&d; oft for ure tyddernysse. &t;&ae;t we sume &d;ing forgimeleasia&d;. &t;a hwile &t;e we ymbe sume hogia&d;. and buton twyn n&ae;bbe we nan eage &t;&ae;r &d;&ae;r seo gymeleast bi&d;; 
 Efne &t;es sunderhalga &t;e we &ae;r ymbe spr&ae;con. h&ae;fde opene eagan to forh&ae;fednysse. to &ae;lmesd&ae;dum. to &d;ancigenne gode. ac he n&ae;fde n&ae;nne w&ae;rscipe &t;&ae;t he &d;a so&d;an eadmodnysse on his weld&ae;dum geheolde; 
 La hw&ae;t frema&d; &d;&ae;re burhware &t;eah &d;e &t;&ae;t port beo trumlice on &ae;lce healfe getimbrod. gif &d;&ae;r bi&d; an hwem open forl&ae;ten. &t;&ae;t se onwinnenda here &t;urh &d;am inf&ae;r h&ae;bbe? We sceolon on urum weld&ae;dum blissian mid so&d;re eadmodnysse. and urum drihtne geornlice &d;ancian his gife. &t;&ae;t he us geu&d;e &t;&ae;t we moston his willan gewyrcan. &d;urh sume weld&ae;de; 
 Ne m&ae;g nan man naht to gode gedon buton godes gife. swa swa se apostol paulus cw&ae;&d;; 
 &T;u mann. hw&ae;t h&ae;fst &d;u &t;&ae;s &t;e &d;u fram gode ne underfenge? Hwi wuldrast &d;u swilce &d;u nan &d;ing ne underfenge; 
 Be &d;an ylcan cw&ae;&d; eac ure drihten; 
 Ne mage ge nan &d;ing to gode gedon. buton me; 
 &T;eah &d;e ure d&ae;da beon gode ge&d;uhte. to hwan magon hi gif hi gode ne licia&d;? &ae;lc &d;&ae;ra &d;e hine onhef&d; bi&d; geeadmet. and se &d;e hine sylfne geeadmet. se bi&d; ahafen; 
 Ne bi&d; &t;es cwyde na symle sona gefylled. on manna gesih&d;um. bi&d; swa &d;eah forwel oft. swa swa we on bocum gehw&ae;r r&ae;da&d;. &t;&ae;t se &ae;lmihtiga scyppend foroft &d;a ofermodan un&d;ances geeadmette; 
 An &d;&ae;ra w&ae;s nabochodonosor. O&d;er w&ae;s his sunu Balthasar. and manega o&d;re him toeacan &t;eah &d;e we &d;as sinderlice namian; 
 Nabochodonosor se h&ae;&d;ena cyning gehergode on godes folce on iudea lande. and for heora mand&ae;dum god &t;&ae;t ge&d;afode; 
 &D;a genam he &d;a ma&d;mfatu gyldene and sylfrene binnon godes temple. and to his lande mid him gel&ae;dde; 
 Hit gelamp eft si&d;&d;an &t;&ae;t he on swefne ane gesih&d;e be him sylfum geseah. swa swa him sy&d;&d;an aeode; 
 &AE;fter &d;ison ymbe twelf mona&d; eode se cyning binnon his healle. mid orm&ae;tre upahefednysse. herigende his weorc and his mihte. and cw&ae;&d;; 
 Hu ne is &t;is seo miccle babilon &d;e ic sylf getimbrode. to cynestole and to &d;rymme me sylfum. to wlite and to wuldre. mid minum agenum m&ae;gene and strenc&d;e; 
 Ac him clypode &t;&ae;rrihte to. swi&d;e egeslic stemn of heofenum. &t;us cwe&d;ende; 
 &T;u nabochodonosor. &t;in rice gewit fram &d;e. and &t;u byst fram mannum aworpen. and &d;in wunung bi&d; mid wildeorum. and &t;u etst g&ae;rs swa swa oxa seofon gear. o&d; &t;&ae;t &d;u wite &t;&ae;t se healica god gewylt manna ricu. and &t;&ae;t he forgif&d; rice &d;am &d;e he wile; 
 Witodlice on &t;&ae;re ylcan tide w&ae;s &t;eos spr&ae;c gefylled ofer nabuchodonosor. and he arn to wuda. and wunode mid wildeorum. leofode be g&ae;rse. swa swa nyten. o&d; &t;&ae;t his feax weox swa swa wimmanna. and his n&ae;glas swa swa earnes clawa; 
 Eft si&d;&d;an him forgeaf se &ae;lmihtiga wealdend his gewitt. and he cw&ae;&d;; 
 Ic nabuchodonosor ahof mine eagan up to heofonum. and min andgit me wear&d; forgifen. and ic &d;a bletsode &t;one hehstan god. and ic herode and wuldrode &t;one &d;e leofa&d; on ecnysse. for &d;an &d;e his miht is ece. and his rice stent on m&ae;g&d;e. and on m&ae;g&d;e; 
 Ealle eor&d;bugiende sind to nahte getealde. on his wi&d;metennysse; 
 &AE;fter his willan he de&d; &ae;g&d;er ge on heofonan ge on eor&d;an. and nis nan &d;ing &t;e his mihte wi&d;stande. o&d;&d;e him to cwe&d;e. hwi dest &d;u swa; 
 On &d;&ae;re tide min andgit gewende to me. and ic becom to wur&d;mynte mines cynerices. and min mennisce hiw me becom; 
 Mine witan me sohton. and min m&ae;r&d; wear&d; geeacnod; 
 Nu eornostlice ic m&ae;rsige and wuldrige &d;one heofonlican cyning. for &d;an &d;e ealle his weorc sind so&d;e. and his wegas rihtwise. and he m&ae;g geedmettan. &t;a &d;e on modignysse fara&d;; 
 &T;us geeadmette se &ae;lmihtiga god. &d;one modigan cyning nabuchodonosor; 
 Balthasar his sunu feng to rice &ae;fter his f&ae;der geendunge. and n&ae;s gemyndig his f&ae;der swingle. ac wear&d; ahafen mid modignysse ongean &d;am &ae;lmihtigum; 
 On sumere tide he feormode ealle his witan. and het beran for&d; &t;a gyldenan and sylfrenan ma&d;mfatu &t;e his f&ae;der on godes temple binnon Hierusalem genam; 
 Hi druncon &d;a of &d;am halgum fatum. and herodon heora h&ae;&d;enan godas. ac &t;&ae;rrihte wear&d; gesewen swilce anes mannes hand writende on &d;&ae;re healle wage. &ae;tforan &d;am cyninge &t;as word; 
 Mane. Thechel. Phares; &T;a wear&d; se cyning to &d;an swi&d;e afyrht. &t;&ae;t he eal scranc. and him man l&ae;dde &t;one witegan to Danihel; 
 He cw&ae;&d; to &d;am witegan; 
 R&ae;d me &t;is gewrit. and ic &d;e forgife ealpurpuran reaf. and gyldenne swurbeah. and &t;u bist se &d;ridda mann to me on minum rice; 
 Danihel him andwyrde; 
 Gif &d;am &t;e &d;u wille &d;ine sylene.&d;is gewrit ic &d;e gerecce; 
 &D;u noldest &d;e warnian &t;urh &d;ines f&ae;der &d;reale. ac drunce of godes ma&d;mfatum. and herodest &d;ine h&ae;&d;enan godas. dumbe. and deafe. nu asende se &ae;lmihtiga god &t;e &d;is gewrit. &t;e on &d;inre healle wage stent; 
 Mane .Thechel. Phares; Mane. &t;&ae;t is god h&ae;f&d; geteald &t;in rice. and geendod; 
 Thechel &t;&ae;t is he aw&ae;h &d;in rice on w&ae;gan. and he hit afunde gewanod; 
 Phares. &t;&ae;t is &d;in rice is tod&ae;led. and forgifen medum. and persciscum; 
 &T;a het se cyning syllan &d;am witegan danihele purpuran reaf. and gyldenne swurbeah. and het cy&d;an geond eall. &t;&ae;t he w&ae;re se &d;riddan man to him; 
 On &d;&ae;re ylcan nihte comon medas. and ofslogon &t;one balthasar. and darius meda. feng to his rice; 
 Fela bysna we mihton eow gereccan be &d;ison andgite. hu se &ae;lmihtiga foroft &d;a modigan geeadmette. and &t;a eadmodan geuferode. and ahof. ac ge magon be &d;ison gif ge wylla&d; micel understandan. and &d;urh &t;as race ge magon eow sylfe gerihtl&ae;can to so&d;re eadmodnysse. gif ge ges&ae;lige beo&d;; 
 Geunne eow se &ae;lmihtiga &t;urh his m&ae;gen&d;rymme. on &d;yssere worulde gesundfulnysse. and so&d;re eadmodnysse. and eow ahebbe to his heofonlican rice. se &d;e ana gewylt ealra gesceafta. Amen: 
