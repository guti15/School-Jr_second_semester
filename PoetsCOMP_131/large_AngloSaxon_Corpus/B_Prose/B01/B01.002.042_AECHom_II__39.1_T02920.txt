  III. IDUS NOUEMBRIS. DEPOSITIO SANCTI MARTINI EPISCOPI:  MARTINUS se wuldorfulla godes andetere w&ae;s acenned of &ae;&t;elborenum magum. on &d;am earde &t;e is gehaten Pannonia. on &t;&ae;re byrig &d;e is gecweden Sabaria. and he w&ae;s si&d;&d;an afed on Italia. &t;&ae;t is Romana rice; 
 His f&ae;der w&ae;s &ae;&d;elboren. &ae;rest cempa. and si&d;&d;an cempena ealdor. on h&ae;&d;enscipe wunigende. and his gem&ae;cca samod; 
 &D;a gestryndon hi &t;one gecorenan godes cempan martinum. and he m&ae;rlice ge&d;eah; 
 Witodlice &d;a &d;a he tyn wyntre on ylde w&ae;s. &d;a arn he to cyrcan buton his freonda foresceawunge fulluhtes biddende. and he wear&d; &t;a gecristnod. and on wunderlicum gemete gecyrred. smeagende symle ymbe godes cyrcan. and hu he on westene wunian mihte; 
 &T;a asprang &t;&ae;s caseres geban &t;&ae;t &d;&ae;ra cempena bearn &t;e forealdode w&ae;ron. wurdon genamode to &d;am ylcan gewinne &t;e heora f&ae;deras on w&ae;ron; 
 Hw&ae;t &d;a martinus wear&d; ameldod fram his agenum f&ae;der. &d;e on his weorcum andode. and he wear&d; &t;a gel&ae;ht to &t;am la&d;um gecampe. and on racenteagum gel&ae;d. &t;a &d;a he fyftyne geara w&ae;s; 
 &AE;nne cniht he h&ae;fde to his &d;enungum for&d;. &d;am he sylf &d;enode swa swi&d;e swa he him; 
 He folgode &t;am casere &ae;rest constantium. and si&d;&d;an Iuliane &t;am w&ae;lhreowan wi&d;ersacan. and he on &d;am folgo&d;e ealle fulnysse forbeah. lybbende swa swa munuc. na swa swa modig cempa; 
 He &ae;teowode &d;a so&d;an lufe symle his geferum. and orm&ae;te eadmodnysse mid eallum ge&d;ylde. and his efencempan &d;a hine endemes wur&d;odon; 
 He w&ae;s swi&d;e gesw&ae;s eallum swincendum. and on mislicum yrm&d;um mannum geheolp. w&ae;dligum and wanscryddum. and n&ae;s &d;eah &d;a gyt gefullod; 
 &T;a gemette martinus on middes wintres cyle &ae;nne nacodne &d;earfan. and his nan man ne gymde. &t;eah &d;e he mid hreame. &d;a riddan &t;&ae;s b&ae;de; 
 &D;a n&ae;fde martinus nan &d;ing to syllenne &t;am nacedan &d;earfan. &t;e &d;&ae;r swa &d;earle hrymde buton his gew&ae;dum &t;e he wel behofode. and h&ae;fde &ae;r his &d;ing &t;earfum ged&ae;lede; 
 He ne mihte swa &d;eah on his mode afindan. &t;&ae;t he &d;one nacodan mid nahte ne gefrefrode. ac tocearf his basing on emtwa mid sexe. and sealde o&d;erne d&ae;l &t;am earman w&ae;dlan. and mid &t;am ofcyrfe hine eft bew&ae;fde; 
 &T;a hlogon &d;a cempan sume &d;&ae;s basinges. sume eac geomerodon swi&d;e on mode. &t;&ae;t hi naht &d;yllices &d;am &d;earfan ne gebudon. &d;a &d;a hi e&d;elicor hine mihton scrydan; 
 On &t;&ae;re ylcan nihte &ae;teowode crist hine sylfne martine on swefne mid &d;am basinge gescrydne. and het hine sceawian gif he &d;a sylene oncneowe. and se h&ae;lend sona his englum &d;us s&ae;de; 
 Martinus me bew&ae;fde efne mid &d;yssere w&ae;de. &t;eah &d;e he ungefullod gyt farende sy; 
 Martinus &d;a f&ae;gnode &t;&ae;re f&ae;geran gesih&d;e. and wear&d; &t;a gefullod forhra&d;e on criste &d;a &d;a he on ylde eahtatyne geara w&ae;s; 
 &AE;fter &d;isum gelamp on &d;&ae;re leode gewinn. &t;&ae;t Iulianus se casere gecw&ae;&d; to gefeohte. and d&ae;lde his cempum cynelice sylene. &t;&ae;t hi on &d;am gewinne werlice ongunnon; 
 &T;a nolde martinus geniman his gife. ne on &d;am gefeohte his handa afylan. ac cw&ae;&d; &t;&ae;t he wolde criste &d;eowian. on gastlicum gecampe &ae;fter his cristendome; 
 &D;a cw&ae;&d; se w&ae;lhreowa &t;&ae;t he w&ae;re afyrht for &d;an toweardan gefeohte. na for criste eawf&ae;st; 
 &T;a andwyrde martinus unforht &d;am casere; 
 Ic wille &d;urhgan orsorh &d;one here mid rodetacne gew&ae;pnod. na mid readum scylde. o&d;&d;e mid hefegum helme. o&t;&t;e heardre byrnan; 
 &D;a het se h&ae;&d;ena cyning healdan martinum &t;&ae;t he wurde aworpen ungew&ae;pnod &d;am here; 
 &T;a nolde se h&ae;lend his &d;egen forl&ae;tan. ac gesibbode &t;&ae;t folc sona &t;&ae;s on merien. &t;&ae;t hi to &d;&ae;s caseres cynegyrde gebugon; 
 Hw&ae;t &d;a martinus &d;one w&ae;lhreowan forlet. and beah to hilarium &t;am gel&ae;redan biscope. se &d;e &d;a on worulde wuldorful w&ae;s geh&ae;fd. scinende swa swa tungel. on so&d;re lare; 
 Mid &d;am he wunode on weligre lare to langum fyrste. o&d; &t;&ae;t he his frynd geneosode on fyrlenum earde. wolde hi feondum &ae;tbredan. &d;urh halwendum fulluhte. &d;e &d;a gyt h&ae;&d;ene wunodon; 
 &T;a &d;a he com to munton &d;a gemetton hine scea&d;an. and heora an hine sloh mid &ae;xe on his heafod; 
 He wear&d; &t;a gebunden. and heora anum bet&ae;ht; 
 &D;a befran se scea&d;a &t;e hine onsundron heold hw&ae;t he manna w&ae;re. o&d;&d;e w&ae;re ofdr&ae;d; 
 Martinus him to cw&ae;&d;. &t;&ae;t he cristen w&ae;re. and on eallum his life n&ae;re swa orsorh; 
 Begann &d;a to secgenne &t;am scea&d;an geleafan. and mid boclicere lare hine l&ae;ran ongann; 
 Hw&ae;t &d;a se scea&d;a sona gelyfde. on &d;one lifigendan god. and tolysde &d;a bendas. his halwendan lareowes. and him swa filigde on eawf&ae;stum &d;eawum. si&d;&d;an .a. lybbende; 
 &AE;fter &d;isum gemette martinus &t;one deofol. se axode ardlice hwider he si&d;ode. s&ae;de &t;&ae;t he wolde his wi&d;erwinna beon. on eallum his f&ae;relde. swa hwider swa he ferde; 
 &T;a andwyrde se halga sona &d;an deofle. Ne ondr&ae;de ic &d;e. Drihten is min gefylsta. and se sceocca fordwan of his gesih&d;e &d;a; 
 Martinus &d;a si&d;&d;an si&d;ode to his magum. and awende his moder of manfullum h&ae;&d;enscipe. and manega hire toeacan eac to gode gebigde. &t;eah &d;e se f&ae;der ana h&ae;&d;engilda wunode; 
 Be &d;am we magon tocnawan &t;&ae;t gehwilce ge&d;eo&d; to heofenan rice. &t;eah &d;e heora frynd losian. &t;a &d;a se m&ae;ra wer swa micclum ge&d;eah. and his f&ae;der forwear&d; on fulum h&ae;&d;enscipe; 
 On &d;am timan asprang Arrianes gedwyld wide geond eor&d;an. &t;am martinus wi&d;feaht. o&d; &t;&ae;t he forwel oft yfele wear&d; geswenct; 
 He &d;ygde unlybban eac on his mete. ac he &d;a frecednysse &t;&ae;s f&ae;rlican attres mid gebedum afligde. &t;urh fultum drihtnes; 
 &T;a cyrde martinus ongean to hilarium swa swa he mid wope hine georne b&ae;d. &t;&ae;t he &ae;fter &d;am si&d;e. hine gesecan sceolde; 
 Hilarius &d;a eft mid estfullum mode hine underfeng. f&ae;gen his cymes. and martinus si&d;&d;an him mynster ar&ae;rde. buton &d;&ae;re byrig mid munuclicere onbryrdnysse; 
 &AE;fter &d;isum ge&d;eodde sum h&ae;&d;en wer him to. and se binnon feawum dagum swa f&ae;rlice swealt. &t;&ae;t he on fulluhte underfangen n&ae;s. for &d;an &d;e martinus &d;a on neawiste n&ae;s. ac com &d;a to huse hearde gedrefed. and hine sylfne astrehte. sona ofer &d;one deadan. drihten biddende. &t;&ae;t he him lif sealde. and he wear&d; &d;a geedcucod &ae;fter lytlum fyrste. and sona gefullod. gesundful leofode to manegum gearum. and gewisslice s&ae;de &t;&ae;t he w&ae;re gel&ae;d to leohtleasre stowe. and sw&ae;rlice geswenct. on sweartum witum; 
 &D;a comon &t;&ae;r fleogende twegen f&ae;gre englas. and hine gel&ae;ddon ongean to life for martines bene. swa swa he b&ae;d &ae;t gode; 
 Sum ungesceadwis man hine sylfne aheng &t;&ae;t he fotum span. and his feorh forlet. &t;&ae;t wear&d; &d;a mid wope &t;am halgan were gecydd. and he geneal&ae;hte &t;am lifleasan men. and hine unwur&d;ne of dea&d;e ar&ae;rde. &t;urh his &d;ingr&ae;dene wi&d; &t;one so&d;an god; 
 &T;&ae;t turonisce folc hine &d;a geceas him to leodbiscope. &d;eah &d;e he lange wi&d;cw&ae;de. and of mynstre nolde nawar beon gemet. o&d; &t;&ae;t sum f&ae;mne hi facenlice hiwode sarlice seoce. and asende wi&d; his; 
 &T;a ferde martinus and &t;&ae;t folc his cepte. and hine gel&ae;hton swa swa hi &ae;r geleornodon ealle clypigende mid anre stemne. &t;&ae;t martinus w&ae;re wyr&d;e &t;&ae;s hades. and &t;&ae;t folc ges&ae;lig &d;urh swilcne biscop; 
 He wear&d; &d;a gehalgod swa swa hi ealle gecuron. and &d;one had geheold mid so&d;re eadmodnysse on &d;&ae;re ylcan anr&ae;dnysse &t;e he &ae;r on leofode; 
 He heold his &d;eawas swa swa healic biscop. and his muneclice ingehyd swa &t;eah betwux mannum; 
 He ar&ae;rde him munuclif on micelre digelnysse twa mila fram &d;&ae;re ceastre turoniscre &d;eode; 
 &T;&ae;t mynster he gelogode mid wellybbendum mannum. &t;&ae;t w&ae;ron hundeahtatig muneca. &t;e him anmodlice gehyrdon. and him eallum w&ae;ron heora &d;ing gem&ae;ne. &ae;fter regollicere gesetnysse ne hi naht synderlices n&ae;fdon; 
 N&ae;s heora nanum alyfed on &d;am life &ae;nig cr&ae;ft. buton halgum gebedum. and heora gewritum; 
 Seo yld hi geb&ae;d. and seo iugu&d; wrat; 
 Symle hi s&ae;ton &ae;tsomne to gereorde. n&ae;s &t;&ae;r wines drenc buton wannhalum mannum; 
 Heora forwel fela w&ae;ron mid waces olfendes h&ae;rum to lice gescrydde. and &t;&ae;r la&d;ode softnys; 
 Of &d;am mynstre ge&d;ugon &ae;&d;ele biscopas. &t;urh martines lare gehwilcum leodum; 
 &D;&ae;r w&ae;s &d;a geh&ae;fd gehende &d;&ae;re byrig swilce halig stow. mid healicum gedwylde. and weofod geset mid micclum wur&d;mynte swilce &d;&ae;r gereste sum halig cy&d;ere; 
 &T;a befran martinus &ae;t &t;am m&ae;ssepreostum &d;&ae;s martires naman. &t;e hi swa micclum wur&d;odon; 
 &D;a nyste heora nan his naman to secgenne. ne on hw&ae;s timan he &d;rowunge underhnige; 
 Hw&ae;t &d;a se biscop mid his gebro&d;rum ferde to &t;&ae;re ylcan stowe. and &t;one &ae;lmihtigan b&ae;d &t;&ae;t he geswutelode mid so&d;re gebicnunge. hw&ae;ne &d;&ae;r swa m&ae;rne &t;&ae;t mennisc wur&d;ode; 
 &T;a wear&d; &t;&ae;r &ae;teowod an atelic sceadu on sweartum hiwe. and s&ae;de &t;&ae;t he w&ae;re for stale ofslegen. na for so&d;um geleafan. and wunode on wite mid w&ae;lhreawum scea&d;um. for his mand&ae;dum. na mid drihtnes cy&d;erum; 
 &D;a towende se biscop &t;&ae;t weofod sona. and &t;a dwollican socne mid ealle adw&ae;scte; 
 Hit gelamp eac swilce on o&d;rum timan. &t;&ae;t anre wydewan sunu wear&d; to dea&d;e gebroht. and hr&ae;dlice gewat fram woruldlicum bricum. and se halga martinus for hine geb&ae;d on &d;&ae;s folces gesih&d;e. and he sona aras to &d;am l&ae;nan life &t;e he &ae;r forlet; 
 &T;urh &d;am tacne gelyfdon of &d;&ae;re leode gehwilce on &d;one lifigendan god. &d;e hine to life ar&ae;rde; 
 On &d;&ae;re ylcan byrig he geh&ae;lde an m&ae;den mid halwendum smyrelse gehalgodes eles. &t;&ae;t &d;e fram cildhade symle &ae;r dumb w&ae;s; 
 He ferde eft si&d;&d;an embe sumere neode. &t;a ofseah he feorran &d;a h&ae;&d;enan ferian an lic to eor&d;an. mid an&t;r&ae;cum gehlyde. and he ealle gef&ae;stnode heora fet to eor&d;an on &d;&ae;re stowe &t;e hi steppende b&ae;ron mid his strangan bene swilce mid bende; 
 Hi tyrndon mid bodige gebigedum sceancum. and heora fotwylmas awendan ne mihton. o&d; &t;&ae;t se halga hi eft alysde. and let hi for&d;gan. for his godnysse; 
 Se halga towearp eac sum h&ae;&d;engyld. and wolde aheawan &ae;nne heahne pinbeam. se w&ae;s &ae;r gehalgod &t;am h&ae;&d;enum godum; 
 &D;a noldon &d;a h&ae;&d;enan &t;am halgan ge&d;afian. &t;&ae;t he swa halig treow &ae;fre hynan sceolde; 
 Cw&ae;&d; &t;eah heora an &t;&ae;t he hit underfenge feallende to foldan. and hi hit forcurfon. gif he on god truwode &t;urh trumne geleafan; 
 &T;a ge&d;afode martinus. &t;&ae;t mid gebylde. and wear&d; gebunden under &d;am beame geset &d;ider &d;e he bigde mid healicum bogum. and n&ae;s him nan wen &t;&ae;t he ahwar wende buton to &d;am halgan. swa swa he ahyld w&ae;s; 
 Hw&ae;t &d;a &d;a h&ae;&d;enan aheowon &t;&ae;t treow mid orm&ae;tre blisse. &t;&ae;t hit brastliende sah to &d;am halgan were. hetelice swi&d;e; 
 &T;a worhte he ongean &d;am hreosendum treowe &t;&ae;s h&ae;lendes rodetacn. and hit &d;&ae;rrihte &ae;tstod. wende &d;a ongean. and hreas underb&ae;c. and fornean offeoll &d;a &d;e hit &ae;r forcurfon; 
 &T;a awurpon &d;a h&ae;&d;enan sona heora gedwyld. and to heora scyppende s&ae;mtinges gebugon mid micclum geleafan &d;urh martines lare; 
 Eft he ontende sum h&ae;&d;en templ. &d;a gewende se lig &d;urh &t;&ae;s windes bl&ae;d to sumes mannes huse &d;e &t;&ae;r gehende stod. ac martinus astah on &d;am sticelan hrofe. and sette hine sylfne ongean &d;am swegendum lige. and he sona &d;reow &d;wyres wi&d; &t;&ae;s windes mid micclum gewinne for &d;&ae;s weres mihte. and w&ae;s &d;a geholpen &d;am unscyldigum huse; 
 Gelome he towearp gehw&ae;r h&ae;&d;ene gyld. &t;a wolde he &ae;ne an eald hus tocwysan &t;e w&ae;s mid gedwylde. deoflum gehalgod. ac mennisce handa hit ne mihton towurpan. for &d;am f&ae;stum gefege &t;&ae;s feondlican temples; 
 &T;a comon &d;&ae;r fleogende f&ae;rlice englas of healicre heofenan. and hi &t;&ae;t hus towurpon. &t;urh gastlicne cr&ae;ft. &d;am godan to blisse; 
 Sum h&ae;&d;en man wolde hine acwellan mid atogenum swurde. and se halga aleat and astrehte his swuran under &d;am scinendan brande. &d;a feoll se cwellere afyrht underb&ae;c arleas o&d; &t;&ae;t. and &d;a b&ae;d forgifenysse. gecn&ae;we his manes to &d;am m&ae;ran were; 
 Eac sum o&d;er arleas hine wolde slean on his halgan heafde mid heardum isene. ac &t;&ae;t w&ae;pen wand aweg mid &t;am slege of &d;&ae;s re&d;an handum &t;e hine hynan wolde; 
 Sum m&ae;den he geh&ae;lde mid gehalgodum ele. &t;&ae;t &t;e langlice l&ae;g on legerbedde seoc. toslopen on limum. samcucu ge&d;uht. and aras &d;a gesund on gesih&d;e &t;&ae;s folces; 
 Tetradius hatte sum h&ae;&d;en &t;egen his &d;eowcnapena an wear&d; &t;earle awed. &t;a sette martinus his handa him onuppon. and se feond fleah forht for &d;am halgan. and se &d;eowa si&d;&d;an gesundful leofode. and his hlaford beah mid geleafan to gode mid eallum his hirede. &t;e &ae;r &d;an h&ae;&d;en w&ae;s; 
 Martinus eac com to anes mannes huse his cnapa w&ae;s awed wunderlice &d;urh deofol. and arn him togeanes mid gyniendum mu&d;e; 
 &T;a bestang se halga his hand him on mu&d;. het hine ceowan mid scearpum to&d;um. his li&d;egan fingras. gif him alyfed w&ae;re; 
 Se woda &d;a awende aweg his ceaflas fram &d;&ae;re halgan handa. swilce fram hatum isene. and se awyrgeda gast gewat of &d;am men ut &d;urh his gesceapu. mid sceandlicum fleame; 
 Martinus gelacnode mid &ae;nlipium cosse &ae;nne hreoflinne mannan fram his micclan co&d;e. and fram atelicum hiwe his unsme&d;an lices; 
 Manega eac wurdon mettrume geh&ae;lede &t;urh his reafes hrepunge. swa swa hit ger&ae;d is; 
 Sumes gerefan dohtor he ahredde fram fefore. &d;urh his &ae;rendgewrit &t;e heo adlig underfeng; 
 Eft &ae;t sumum s&ae;le &ae;tslad se halga wer on &d;am healicum gradum &ae;t &t;am halgum weofode. swa &t;&ae;t he fornean eal wear&d; tocwysed. ac on &t;&ae;re nihte hine gelacnode god &d;urh his halgan engel to ansundre h&ae;le; 
 Oft hine geneosodon englas of heofenum. and cu&d;lice tospr&ae;con for his cl&ae;nan life; 
 Seo halige MARIA eac swilce gecom to &d;am halgan were on sumere tide mid twam apostolum. Petre. and Paule. mid twam m&ae;denum. Tecla. and Agna. and mid hire geneosunge hine gearwur&d;ode. and micclum gehyrte. &t;urh hire andwerdnysse; 
 Eac se halga biscop geseah gelome &t;a awyrigedan deoflu mid mislicum gedwymorum; 
 He nateshwon ne ondred heora deofellican hiw. ne he n&ae;s bep&ae;ht &d;urh heora leasungum; 
 Hwilon com se deofol on anre digelnysse mid purpuran gescryd. and mid helme geglengd to &d;am halgan were &t;&ae;r he hine geb&ae;d. and cw&ae;&d; &t;&ae;t he w&ae;re witodlice se h&ae;lend; 
 &T;a beseah martinus wi&d; &t;&ae;s sceoccan leoht. gemyndig on mode. hu se metoda drihten cw&ae;&d; on his godspelle be his godcundan tocyme. and cw&ae;&d; to &d;am leasan mid gel&ae;redum mu&d;e; 
 Ne s&ae;de ure h&ae;lend &t;&ae;t he swa wolde beon mid purpuran gehiwod. o&t;&t;e mid helme scinende. &t;onne he eft come mid engla &d;rymme; 
 &D;a fordwan se deofol dreorig him fram. and seo stow &d;a stanc mid orm&ae;tum stence. &ae;fter andwerdnysse &t;&ae;s egeslican gastes; 
 Martinus se halga scean on witegunge. and mannum witegode manega towearde &d;ing. &d;e w&ae;ron gefyllede swa swa he fores&ae;de; 
 Hwilon &ae;t his m&ae;ssan men gesawon scinan f&ae;rlice &ae;t his hnolle swilce fyren clywen. swa &t;&ae;t se scinenda lig his locc up ateah; 
 He wolde geneosian sumne adligne mannan &ae;t sumon s&ae;le. se hatte Euantius. ac he wear&d; geh&ae;led. &ae;r se halga come into his huse. &t;urh &t;&ae;s h&ae;lendes gife; 
 &T;a w&ae;s &d;&ae;r an cnapa ge&ae;ttrod &t;urh n&ae;ddran swi&d;e toswollen. &t;urh &d;&ae;s wyrmes slege. unwene his lifes. ac he wear&d; ahred &t;urh martines hrepunge fram &d;am re&d;an attre; 
 Se eadmoda biscop &d;e we ymbe spreca&d; w&ae;s swi&d;e ge&d;yldig wi&d; &t;wyrum mannum. and him ne eglode heora hospspr&ae;c. ac forb&ae;r bli&d;elice &d;eah &d;e him man bysmor cw&ae;de; 
 He nolde ol&ae;can &ae;nigum rican mid gesw&ae;sum wordum. ne eac so&d; forsuwian; 
 Gif him &ae;nig heafodman hwilces &d;inges forwyrnde. &d;onne wende he to gode mid gewunelicum gebedum. and him sona geti&d;ode his scyppendes arf&ae;stnys &t;&ae;s &d;e se woruldrica him forwyrnde on &ae;r; 
 Hit gelamp hwilon &t;&ae;t an wod man ges&ae;t &t;&ae;r &d;&ae;r se eadiga wer hine &ae;r gereste. and he wear&d; gewittig &d;urh &t;&ae;s weres geearnungum &t;e on &ae;r &t;&ae;t setl swa gebletsode; 
 Menn he geh&ae;lde fram mislicum co&d;um. and eac swilce nytenum l&ae;cedom forgeaf ahredde fram wodnysse. and het faran aweg to &t;&ae;re eowode &t;e hi of adwelodon; 
 Swa micel mildheortnys w&ae;s on martine. &t;&ae;t he het hwilon &d;a hundas &ae;tstandan. &t;e urnon on dr&ae;fe deorum getenge. and ahredde &d;a deor. fram andwerdum dea&d;e; 
 Sum earm wif w&ae;s eallunge geswenct. &t;urh blodes gyte. and heo ongann hreppan &t;&ae;s halgan gew&ae;du. and wear&d; sona hal; 
 Ne mage we awritan ealle his wundra on &d;isum scortan cwyde. mid cu&d;um gereorde. ac we wylla&d; secgan hu se so&d;f&ae;sta gewat; 
 DE EIUS OBITU; MARTINUS se eadiga wiste his geendunge gefyrn. &ae;r he ferde fram eallum frecednyssum &d;ises l&ae;nan lifes to his leofan drihtne. and he cydde his for&d;si&d; sumum his gebro&d;rum; 
 &T;a w&ae;ron on &d;am timan. unge&d;w&ae;re preostas. on anum his mynstra. &d;a he wolde sibbian. &ae;r his for&d;si&d;e. and &d;ider si&d;ode; 
 &D;a geseah he swymman. scealfran on flode. and gelome doppetan. adune to grunde. ehtende &d;earle. &t;&ae;re ea fixa; 
 &T;a cw&ae;&d; se halga wer to his geferan; 
 &T;as fugelas habba&d; feonda gelicnysse. &d;e gehwilce menn unw&ae;re beswica&d;. and gr&ae;delice gripa&d; to grimre helle; 
 &D;a het martinus &d;a m&ae;&d;leasan fugelas. &d;&ae;s fixno&d;es geswican. and to westene si&d;ian. and &d;a scealfran gewiton. aweg to holte. ealle endemes. and &d;a ea forleton. be martines h&ae;se. &t;&ae;s m&ae;ran weres; 
 &AE;fter &d;isum becom se biscop to &d;am mynstre. and &d;a unge&d;w&ae;ran preostas &d;reade for gyltum. and on sibbe gebrohte mid gesw&ae;sre lare; 
 &D;a wear&d; he geuntrumod eallum lymum. and s&ae;de his gyngrum &t;&ae;t he sceolde gewitan; 
 &T;a wurdon hi ealle endemes astyrede. and mid micelre heofunge hine befrinon; 
 Hwi forl&ae;tst &t;u f&ae;der. &d;ine fostorcild? O&d;&d;e hwam bet&ae;hst &d;u us nu forl&ae;tene? So&d;lice becuma&d; ungesewenlice wulfas to &d;inre eowode. and hwa bewera&d; hi? We witon &t;&ae;t &d;u gewilnast to &d;am wuldorfullan drihtne. ac &t;e sind gehealdene &d;ine meda gewisse. gemiltsa us swi&d;or. and swa gyt ne forl&ae;t; 
 Martinus &d;a wende mid &d;isum wordum to gode. Ne wi&d;cwe&d;e ic drihten to deorfenne gyt. gif ic nydbehefe eom gyt &t;inum folce. Ne ic ne beladige. gyt me for ylde. beo &d;in willa. .a. weroda drihten; 
 &AE;fter &d;isum gebede he abad on &d;am legere ane feawa dagas mid fefore gew&ae;ht. &t;urhwacol on gebedum. on flore licgende. bestreowod mid axum. on sti&d;re h&ae;ran upahafenum eagum. and handum to heofenum. and ne geswac his gebeda. o&d; &t;&ae;t he sawlode; 
 He geseah &d;one deofol standan swi&d;e gehende. and hine orsorhlice axian ongann; 
 &T;u w&ae;lhreowe nyten to hwi stenst &d;u &t;us gehende? Ne gemetst &t;u on me. aht witniendlices. Me so&d;lice underfeh&d; se heahf&ae;der Abraham. into his wununge on ecere wynne; 
 &AE;fter &d;isum worde gewat seo sawul of &d;am geswenctan lichaman sona to gode; 
 Hw&ae;t &d;a gehyrdon gehwilce on life halige englas singan on his for&d;si&d;e. bli&d;e on heofenum &t;&ae;s halgan tocymes; 
 His lic wear&d; gesewen sona on wuldre. beorhtre &d;onne gl&ae;s. hwittre &d;onne meoloc. and his andwlita scean swi&d;or &t;onne leoht. &t;a iu gewuldrod to &d;am toweardan &ae;riste; 
 Hundeahtatig geara he w&ae;s on his life. &d;a &d;a he of worulde gewat to heofenum; 
 Eala hwilc heofung holdra. and geleaffulra. hlude &d;a swegde. and swi&d;ost &d;&ae;ra muneca. and mynecena wop. on martines dea&d;e; 
 Is eac to gehyrenne hu &d;a leoda wunnon. ymbe &t;&ae;s halgan lic. him betwynan &t;earle; 
 Seo burhwaru wolde &d;e he on biscop w&ae;s. &t;&ae;t sind Turonisce &d;one halgan geniman. and Pictauienscisce &t;earle wi&d;cw&ae;don. woldon habban &d;one ylcan &t;e hi &ae;r al&ae;ndon to &d;am biscopdome. of heora burhscire. cw&ae;don &t;&ae;t he w&ae;re heora munuc &ae;t fruman. and woldon hine habban. huru swa deadne; 
 Betwux &d;isum gewinne wear&d; se d&ae;g geendod. and butu &d;a burhwara bes&ae;ton &d;one halgan; 
 &T;a on middere nihte. gewurdon on sl&ae;pe. pictauienscisce. bep&ae;hte forswi&d;e. &t;&ae;t of ealre &d;&ae;re menigu. an man ne wacode; 
 Hw&ae;t &d;a Turonisce &t;one halgan gel&ae;hton. and to scipe b&ae;ron mid swi&d;licere blisse. and mid gastlicum sange &t;one sanct ferodon. to &d;&ae;re ylcan byrig. &t;e he on biscop w&ae;s; 
 &D;a wurdon &d;a o&d;re. awrehte mid &t;am sange. and gecyrdon him ham. hearde ofsceamode; 
 On &d;isum d&ae;ge gewat se halga wer to gode. m&ae;rlice of worulde. mid micclum wundrum geglencged; 
 Uton hine biddan &t;&ae;t he us &d;ingige to &t;am lifigendan gode. &d;e he on life gecwemde; 
 Sy &d;am a wuldor on ecere worulde. &d;e leofa&d; and rixa&d; &t;urh hine sylfne god; 
 AMEN: 
