 III. KAL. DECEMBR: PASSIO CHRISANTI ET DARI&AE; SPONSE EIVS. 
 On &d;am timan &d;e Numerianus casere rixode  &t;a ferde sum &ae;&d;elboren man fram Alexandrian byrig to Rome byrig  Polemius gehaten  se w&ae;s h&ae;&t;engilda; and he h&ae;fde &ae;nne sunu gehaten Crisantus. 
 Se kasere hine underfeng &d;a mid fullum wur&d;mynte  and &t;a Romaniscan witan hine wur&d;odon swy&d;e. 
 &T;a bef&ae;ste he his sunu sona to lare to woruldwisdome &t;&ae;t he u&d;wita wurde; for&d;am&t;e on &t;am dagum ne mihte nan man beon ge&t;ogen buton he h&ae;&t;ene bec h&ae;fde geleornod  and &t;a cr&ae;ftas cu&t;e &t;e kaseres &t;a lufodon. 
 Crisantus &t;a leornode mid leohtum andgite  and mid gleawum mode grammatican cr&ae;ft and &t;a h&ae;&d;enan bec  o&t;&t;&ae;t &t;a halgan godspel him becomon to hande. 
 &T;a cw&ae;&d; he to him sylfum  Swa lange ic leornode &t;a ungeleaffullan bec mid &t;eostrum afyllede  o&t;&t;&ae;t ic f&ae;rlice becom to so&d;f&ae;stnysse leohte  and ic snotor ne beo gif ic cyrre to &t;eostrum fram &t;am so&d;an leohte. 
 Uton healdan f&ae;ste &t;one f&ae;geran goldhord; nelle ic hine forleosan  nu ic swa lange swanc  unnyt ic leofode gif ic hine nu forl&ae;te. 
 He began &t;a to secenne swy&d;e &d;a Cristenan o&d;&t;&ae;t he ofaxode &ae;nne arwur&d;ne m&ae;ssepreost on fyrlenum wunigende  and he f&ae;gnode &t;&ae;s. 
 He wear&d; &t;a gefullod &ae;t &t;am fores&ae;dan preoste  and leornode his geleafan mid &t;am halgan lareowe  swa &t;&ae;t he &t;one Cristendom cu&d;e be fullan  and began to bodigenne bealdlice &t;one H&ae;lend. 
 &T;a gestodon his frynd his f&ae;der and cw&ae;don  To plihte &t;inre &ae;hta and &t;ines agenes heafdes boda&d; &t;es &t;in cnapa swa bealdlice be Criste; wur&d;e hit &t;am casere cu&t; ne canst &t;u &t;e n&ae;nne r&ae;d. 
 &T;a gebealh hine se f&ae;der  and gebrohte &t;one sunu on leohtleasum cwearterne  and beleac hine &t;&ae;r; and on &ae;fen symle sende him bigleofan lytelne and wacne  and he wunode &t;&ae;r swa . 
 &T;a s&ae;don &t;a magas eft sona &t;am f&ae;der  Gif &t;u wille &t;inne sunu geweman fram Criste  &t;onne most &t;u him ol&ae;can  and eftmettas beodan  and do &t;&ae;t he wifige &t;onne wile he forgitan si&d;&d;an he wer bi&d; &t;&ae;t he w&ae;s Cristen. 
 &T;as geswencednyssa and &t;as sweartan &t;eostra &t;e &t;u him dest to wite  awenda&t; &t;a cristenan him sylfum to wuldra  na to witnunge. 
 Se f&ae;der &t;a het feccan of &t;am fulum cwearterne &t;one geswenctan cniht  and hine sona scrydde mid deorwur&d;um reafum  and het d&ae;ftan his bur mid pallum and mid wahryftum wur&d;lice &t;am cnihte . 
 He funde eac sona fif m&ae;dena him to  wlitige and rance  to wunigenne mid him  and het &t;&ae;t hi awendon mid heora wodlican plegan his ge&t;anc fram Criste  and cw&ae;&d; &t;&ae;t hi sceoldon sylfe hit gebicgan  gif hi ne bigdon his mod. 
 He sende him eac gelome sanda and estas  ac se cniht forseah &t;a sanda and drencas  and &t;a m&ae;dena onscunode  swa swa man de&t; n&ae;ddran. 
 He l&ae;g on gebedum and forbeah heora cossas  and b&ae;d &t;one H&ae;lend &t;&ae;t he geheolde his cl&ae;nnyse  swa swa he heold Iosepes on &ae;gipta lande. 
 He andette eac Gode mid eallum mode and cw&ae;&d;  Ic bidde &t;e  drihten  &t;&ae;t &t;u do &t;&ae;s n&ae;ddran &t;&ae;t hi ealle slapon on minre gesih&d;e nu  &t;&ae;t hi awr&ae;ccan ne magon mid heora wodlican plegan &ae;nige galnysse on me  for&d;an&t;e ic truwige on &t;e. 
 Mid&t;am&t;e Crisantus clypode &t;as word to Gode  &t;a slepon &t;a m&ae;dene swa swarum slape  &t;&ae;t man hi awreccan ne mihte butan man hi awurpe ut of &t;&ae;s cnihtes bure &t;e &d;a cl&ae;nnysse lufode. 
 Wi&d;utan &t;am bure hi &ae;ton and wacodon  and swa hra&d;e swa hi ineodon hi wurdon on sl&ae;pe. 
 &T;is wear&d; &t;a ges&ae;d sona &t;am f&ae;der  and he beweop &t;one sunu swilce he dead w&ae;re. 
 &T;a cw&ae;&d; sum r&ae;dbora &t;&ae;t Chrisantus leornode drycr&ae;ft &ae;t &t;am Cristenum and ofercom mid &t;am &t;a bilewitan m&ae;dene on &t;am bure swa ea&t;elice; and tihte &t;one f&ae;der &t;&ae;t he funde sum m&ae;den on cr&ae;ftum getogen  &t;e cu&t;e him andwyrde. 
 &T;a w&ae;s sum m&ae;den wundorlice cr&ae;ftig on &t;&ae;re ylcan byrig &ae;&t;elborenre m&ae;g&d;e  Daria gehaten  on h&ae;&d;enscipe wunigende  wlitig on w&ae;stme and on u&d;witegunge snoter. 
 Polemius &t;a sona sende his frynd to &t;am m&ae;dene Darian and micclum w&ae;s biddende  &t;&ae;t heo Chrisantum gewemde fram Criste mid spr&ae;ce  and &t;&ae;t heo h&ae;fde hine hire to were sy&d;&d;an. 
 Him gewear&d; &t;a &ae;t nextan &t;&ae;t heo wolde swa don  and com &t;a geglenged mid golde to &t;am cnihte  and scinendum gymstanum swilce sunbeam f&ae;rlice  and hine frefrode mid hire f&ae;gerum wordum. 
 &T;a cw&ae;&d; Crisantus hire to mid cl&ae;num mode &t;us  swy&d;e &t;u geglengdest mid golde &t;e sylfe &t;&ae;t &t;u mid &t;inre wlite mine willan aidlige  ac &t;u mihtest habban &t;one H&ae;lend to brydguman gif &t;u hine lufodest  and heolde &t;e cl&ae;nlice on ungewemmedum m&ae;g&d;hade  and &t;u wurde swa wlitig wi&t;innan on mode  swa swa &t;u wi&d;utan eart. 
 Daria him andwyrde  ne dyde ic for galnysse  &t;&ae;t ic &t;us gefretewod ferde in to &t;e  ac &t;ines f&ae;der wop ic wolde gestillan  &t;&ae;t &t;u him ne losige ne huru &t;am godum. 
 Crisantus &t;a axode betwux o&t;rum spr&ae;cum  Hwilce godnysse h&ae;fde eower god Saturnus &t;e abat his suna &t;onne hi geborene w&ae;ron  swa swa his biggengan on heora bocum awriton  o&t;&t;e hwilce godnysse h&ae;fde se gramlica Iouis se &t;e on fulum forligre leofode on worulde  and his agen swustor him geceas to wife  and manega manslihtas and mor&d;d&ae;da gefremode  and drycr&ae;ft ar&ae;rde to bedydrigenne &t;a unwaran? 
 O&d;&d;e hwylc halignyss w&ae;s on &t;am hetelan Ercule  &t;am orm&ae;tan ente  &t;e ealle acwealde his nehgeburas  and forb&ae;rnde hine sylfne swa cucenne on fyre  si&d;&d;an he acweald h&ae;fde men and &t;a leon and &t;a micclan n&ae;ddran? 
 Hwilc beo&d; &t;a lytlan godas on to gelyfenne  nu &t;a fyrmestan godas swa fullice leofodon? 
 Crisantus &t;a swa lange to geleafan tihte Darian mid wordum  o&t;&t;&ae;t heo gewende to Gode forl&ae;tenum gedwylde deoflicra biggenga. 
 Hi wurdon &t;a anr&ae;de  and wunodon &ae;tg&ae;dere gehiwodum synscipe  and gehealdenre cl&ae;nnysse  o&t;&t;&ae;t Daria underfeng fulluht on Gode  and Godes bec leornode &ae;t &t;am gel&ae;redum cnihte  and hire mod gestrangode  on m&ae;g&d;hade wunigende. 
 Wurdon &t;a on fyrste fela men gebigde &t;urh heora drohtnunge fram deofles biggengum to Cristes geleafan and to cl&ae;num life. 
 Cnihtas gecyrdon &t;urh Crisantes lare  and m&ae;denu &t;urh Darian  manega to drihtne  forl&ae;tenum synscipe  and gesw&ae;sum lustum  o&t;&t;&ae;t sume men astyrodon sace be &t;ysum  and hi wurdon gewrehte to &t;am w&ae;lhreowan deman  &t;e on &t;one timan geweold &t;&ae;re widgillan Rome byrig. 
 Hw&ae;t &t;a se h&ae;&d;ena dema het geh&ae;ftan Crisantum and Darian samod for Drihtnes geleafan  and mid mislicum witum het hi gewitnian o&d; dea&d;  gif hi noldon geoffrian &t;am arwur&d;um godum. 
 Crisantus wear&d; bet&ae;ht hundseofontigum cempum  and hi hine bundon hetelice swi&d;e  ac &t;a bendas toburston sona swa he gebunden w&ae;s. 
 Hi gebundon hine eft  oft and gelome  ac &t;a bendas toslupon swa swy&d;lice him fram  &t;&ae;t man ne mihte tocnawan hw&ae;&d;er hi gecnytte w&ae;ron. 
 &T;a yrsodon &t;a cempan ongean &t;one Cristenen cniht  and gesettan hine &t;a on &ae;nne heardne stocc  and his sceancan gef&ae;stnodon on &t;am fotcopsum bysmrigende mid wordum &t;one halgan wer; ac se fotcops awende wundorlice to &t;rexe  and eall to duste &t;urh Drihtnes mihte. 
 &T;a wendon &t;a cempan &t;&ae;t he cu&d;e drycr&ae;ft  and beguton hine ealne mid ealdum miggan  wendon &t;&ae;t se migga mihte aidlian ealne his scincr&ae;ft; ac hi swuncon on idel  for&d;an&t;e se migga &t;urh Godes mihte wear&d; to swetum stence sona awend. 
 Hi behyldon &t;a ardlice &ae;nne oxan mid graman  and besywodon Crisantum swa mid &t;&ae;re hyde to his nacodum lice  and ledon hine ongean &t;a sunnan. 
 He l&ae;g swa ealne d&ae;g on &t;&ae;re orm&ae;tan h&ae;tan  ac seo hyd ne mihte aheardian him abutan  ne &t;am halgan derian on &t;&ae;re hatan sunnan. 
 Hi tigdon &t;a his swuran swi&d;e mid racenteagum  and his handa samod mid heardum isene  and &t;a fet tog&ae;dere mid gramlicum anginne  and wurpon hine swa gebundene into anum blindum cwearterne. 
 &T;a toslupon &t;a bendas on his swuran and handum and &t;&ae;r scean micel leoht swa swa of manigum leohtfatum. 
 &T;a cempan &t;a cyddon &t;&ae;t Claudio heora ealdre  and he sylf com &t;&ae;rto  and geseah &t;&ae;t leoht  and het hine utgan  and began hine to axienne; Hw&ae;t is seo micele miht &t;inre mor&d;cr&ae;fte &t;&ae;t &t;u &t;yllic gefremast &t;urh feondlicne drycr&ae;ft? 
 Ic gewylde foroft &t;a anr&ae;dan drymen  and &ae;lcne wiccecr&ae;ft ic ea&d;elice oferswi&d;de  and &t;a Chaldeiscan wigleras  and &t;a wurmgaleras  ic mihte gewyldan to minum willan &ae;fre; and ic n&ae;fre ne afunde swa f&ae;stne drycr&ae;ft. 
 Ic wille nu swa&t;eah &t;&ae;t &t;u awende &t;e sylfne fram &t;inum Cristendome and gecweme urum godum mid arwur&d;um offrungum. 
 Him andwyrde &t;a Crisantus  &t;u mihtest tocnawan gif &t;u cu&t;est &ae;nig god  &t;&ae;t ic mid drycr&ae;fte ne dyde &t;as &t;ing  ac me fylste God sylf mid godcundre mihte. 
 &T;ine godas ne geseo&t; ne so&d;lice ne gehyra&d;  ac syndon andgitlease mid leade gef&ae;stnode. 
 Claudius &t;a het hine hetelice swingan mid greatum gyrdum for his goda teonan. 
 &T;a wurdon &t;a gyrda wundorlice gehnexode f&ae;rlice on heora handum swilce hit f&ae;&d;era w&ae;ron. 
 &T;a &t;a hi man heold hi w&ae;ron hearde and hostige; &t;onne man sloh  sona hi hnexodon. 
 Claudius &t;a het &t;one halgan forl&ae;ton  and hine si&d;&d;an scrydan  and he sylf clypode  Nis &t;eos miht of mannum  ac is Godes m&ae;r&d; &t;e ealle &t;as wita gewylde swa ea&d;elice. 
 Hw&ae;t wille we leng don buton licgan ealle &ae;t his arwur&d;um cneowum  and eadmodlice biddan &t;&ae;t he us ge&t;ingie to &t;yllicum Gode  &t;e his biggengan maca&t; swa mihtige on gewinne? 
 Hi feollon &t;a ealle mid fyrhte to his cneowum  and Claudius him cw&ae;&d; to  Ic oncneow to so&t;an &t;&ae;t &t;in God is so&d; God  and ic sylf nu bidde &t;&ae;t &t;u me ge&t;ingie hu ic wur&d;e his biggenga. 
 Crisantus him andwyrde  Ne &t;earft &t;u yrnan on fotum ac mid geleafan gan &t;&ae;t &t;u God oncnawe. 
 Swa micclum he bi&d; andwerd anum gehwilcum men  swa micclum swa he hine sec&d; mid so&t;um geleafan. 
 Crisantus hi l&ae;rde &t;a o&t;&t;&ae;t hi gelyfdon on God  claudius and his wif  Hilaria gehaten  and heora twegen suna  Nason and Maurus; and heora maga fela to fulluhte hi gebugon  and &t;a hundseofontig cempan &t;e Claudius bewiste  wurdon gefullode mid heora freondum &t;&ae;s d&ae;ges. 
 Hi ealle &t;a wunodon wuldrigende heora Drihten  and geornlice leornodon heora geleafan &ae;t Crisante  and wiscton &t;&ae;t hi moston wite &t;rowian for Criste. 
 Hit bi&d; langsum to awritene &t;a wundra &t;e hi gefremodon  ealle be endebyrdnysse  for&t;an&t;e we efsta&d; swy&d;e eow mannum to secgenne hu hi gemartyrode w&ae;ron. 
 Numerianus se casere  &t;&ae;re cristenra ehtere  &t;a &t;a him wear&d; cu&d; &t;&ae;t Claudius gelyfde  and ealle &t;a cempan Cristene w&ae;ron  &t;a het he niman Claudium and l&ae;dan to s&ae;  and wurpan hine ut mid anum weorcstane. 
 He het beheafdian si&d;&d;an &t;a hundseofontig cempan  butan heora hwilc wolde awegan his geleafan  ac hi ealle efston anr&ae;dlice to sl&ae;ge  and Claudies twegen suna cw&ae;don &t;&ae;t hi w&ae;ron on Criste gefullode  and underfon woldon dea&d; mid &t;am cempum  for Cristes geleafan. 
 Hi wurdon &t;a ofslagene samod for Criste  and Hilaria se eadiga eac wear&d; gel&ae;ht to &t;am martyrdome fram &t;am manfullan. 
 &T;a b&ae;d heo &t;a cwelleras  &t;e hi to cwale l&ae;ddon  &t;&ae;t heo moste &ae;rest hi ardlice gebiddan  and heo swa dyde  and Drihtnes lichaman underfeng  and on &t;am gebedum gewat of worulde to Criste. 
 Efter &t;ysum wear&d; se halga wer Crisantus on cwearterne gebroht  swa swa se casere het  &t;&ae;t he mid Darian for Drihtnes geleafan on mislicum witum gemartyrod wurde. 
 &T;&ae;t cweartern wear&d; afylled mid fulum adelan  and butan &ae;lcum leohte atelice stincende. 
 Daria seo eadiga fram &t;am arwur&t;an w&ae;s onsundran geh&ae;ft  and hi man sende &t;a to myltestrena huse  &t;am manfullan to gamene; ac God hi gescylde wi&d; &t;a sceandlican h&ae;&d;enan. 
 &T;&ae;t an&t;r&ae;ce cweartern &t;e Crisantus on w&ae;s  wear&d; onliht sona wundorlice &t;urh God  and &t;&ae;r wynsum br&ae;&d; werodlice stemde. 
 And an leo utb&ae;rst ut of &t;&ae;re leona pearruce  and arn to Darian &t;urh Drihtnes sande  &t;&ae;r heo l&ae;g on gebedum  and al&ae;t to eor&d;an astr&ae;htum limum wi&d; &t;&ae;t geleaffulle m&ae;den. 
 &T;a woldon &d;a h&ae;&d;enan habban hi to bysmore  and nyston &t;&ae;t seo leo l&ae;g inne mid hire. 
 Eode &t;a heora an into &t;am m&ae;dene  ac seo leo hine gel&ae;hte  and alede hine adune and beseah to Darian swylce heo axian wolde hu heo wolde be him &t;a he gewyld l&ae;g. 
 Daria &t;a cw&ae;&d; to &t;am deore &t;us  Ic &t;e halsige &t;urh Crist &t;&ae;t &t;u &t;am cnihte ne derige  ac l&ae;t hine butan ege hlystan minre spr&ae;ce. 
 &T;a forlet seo leo &t;one ungeleaffullan cniht  and forstod him &t;a duru &t;&ae;t he Darian gespr&ae;ce  and &t;&ae;t nan o&t;er man ne mihte in to him. 
 Daria &t;a cw&ae;&d; to &t;am ofdr&ae;ddan men  Efne &t;eos re&t;e leo arwur&d;a&d; nu God  and &t;u  gesceadwisa man  &t;e sylfne fordest  and &t;u f&ae;gnast  earmincg  on &t;inre fulan galnysse  &t;urh &t;a &d;u scealt weopan and wite &t;rowian. 
 &T;a gesohte he hi and s&ae;de mid fyrhte  L&ae;t me gan gesund ut and ic sy&d;&d;an bodige mannum &t;one h&ae;lend &t;e &t;u m&ae;rsast and wur&d;ast. 
 &T;a het Daria &t;&ae;t deor him ryman ut  and he arn ut  arwur&d;igende God and &t;&ae;t halige m&ae;den  hire mihte cy&d;ende. 
 &T;a woldon &t;a h&ae;&t;enan hetan &t;&ae;re leo  ac heo gel&ae;hte &ae;fre  &ae;nne and &ae;nne  and brohte hi to Darian &t;urh Drihtnes mihte. 
 &T;&ae;t m&ae;den &t;a cw&ae;&d; to &t;am mannum &t;us  Gif ge wylla&d; gelyfan on &t;one lifigendan Crist  &t;onne mage ge gan unamyrrede heonan; gif ge &t;onne nella&d; &t;one geleafan habban  nat ic gif eowre godas eow gehelpan magon. 
 Hi ealle &t;a clypodon swilce mid anre stemne  Se &d;e on crist ne gelyfe  ne cume he cucu heonon. 
 And hi eodon &t;a ut ealle clypigende  Eala ge Romaniscan leoda  gelyfa&d; to so&t;an &t;&ae;t nan o&t;er god nys butan Criste anum. 
 &T;a wear&d; se heahgerefa hearde gegremod  and het ontendan fyr &ae;tforan &t;&ae;re dura &t;&ae;r Daria inne w&ae;s mid &t;am deore samod  wolde hi forb&ae;rnan butu &ae;tg&ae;dere. 
 &T;a forhtode seo leo for &t;am fyre &t;earle  ac Daria cw&ae;&d; to &t;am deore &t;us  Ne beo &t;u afyrht  &t;is fyr &t;e ne dera&d;  ne &t;u ne bist ofslagen &ae;r&t;an&t;e &t;u sylf acwele. 
 Gang &t;e nu orsorh aweg  and God ahret  &t;one &t;e &d;u wur&d;odest mid &t;inum weorcum tod&ae;g. 
 &T;a eode seo leo alotenum heafde tomiddes &t;&ae;s folces freolice aweg; and &t;a &t;e heo &ae;r gefeng wurdon gefullode si&d;&d;an hi oncneowan Crist &t;urh &d;a leon. 
 &T;is wear&d; &t;a gecyd &t;am casere sona  and he het mid graman his heahgerefan geniman Crisantum and Darian  and acwellan hi mid witum  gif hi noldon offrian &t;am arleasum godum. 
 Se heahgerefa &t;a het on hengene astreccan &t;one halgan Crisantum  and mid candelum b&ae;rnan buta his sidan. 
 &T;a tob&ae;rst seo hengen mid eallum &d;am cr&ae;fte  and &t;a candela acwuncon. 
 Ealswa &t;a o&t;re men &t;e yfelian woldon &t;a halgan Darian  Drihten hi gelette  swa &t;&ae;t heora sina sona forscruncon  swa hwa swa hi hrepode  &t;&ae;t hi hrymdon for ece. 
 Hw&ae;t &d;a Celerinus  se forscyldegoda gerefa  mid fyrhte wear&d; fornumen  and ferde to &t;am casere  and s&ae;de him be endebyrdnysse &t;a syllican tacne. 
 Numerianus &t;a  se manfulla casere  tealde &t;&ae;t to drycr&ae;fte  na to Drihtnes tacnum  and het l&ae;dan buta &t;a halgan tog&ae;dere to anum sandpytte  and setton hi &t;&ae;ron and bewurpan mid eor&t;an and mid weorcstanum. 
 Hi wurdon &t;a buta bebyrigde swa cuce  swa swa se casere het  and hi mid cl&ae;nnysse ferdon of worulde to wuldre to wunigenne mid Criste. 
 &T;&ae;r wurdon gefremode fela wundra &t;urh God  and &t;&ae;t folc gewur&d;ode &t;a wuldorfullan halgan  and gelome sohton mid geleafan &t;ider. 
 Hit gelamp &t;a on fyrste &t;a &t;a &t;&ae;t folc &t;ider sohte to &t;am micclan screfe &t;&ae;r &t;a martyras lagon  &t;&ae;t se casere het ahebban &ae;nne wah to &t;&ae;s scr&ae;fes ingange  &t;&ae;t hi ut ne mihton  and het afyllan &t;&ae;t clyf f&ae;rlice him onuppan  &t;&ae;t hi ealle tog&ae;dere heora gastas ageafon  mid eor&d;an ofhrorene  and hi rixia&d; mid Gode on &t;am ecan life  for heora geleafan acwealde. 
 We wur&t;ia&d; Godes halgan  ac wite ge swa&t;eah &t;&ae;t &t;am halgum nis nan neod ure herunge on &t;am life  ac us sylfum frema&d; &t;&ae;t &t;&ae;t we secga&d; be him; &ae;rest to gebysnunge  &t;&ae;t we &t;e beteran beon  and eft to &t;ingr&ae;dene &t;onne us &t;earf bi&d;. 
 Mycel ehtnys w&ae;s &t;a &d;a hi w&ae;ron gemartyrode  ac git cym&d; earfo&t;re ehtnys on Anticristes tocyme  for&t;an&t;e &t;a martyras worhton manega wundra &t;urh God  and on Anticristes timan ateoria&d; &t;a wundra  and se deofol wyrc&d; &t;onne wundra &t;urh his scincr&ae;ft  mid leasum gedwimorum to dweligenne &t;a geleaffullan. 
 Mycel angsumnys bi&d; &t;am arwur&d;um halgum  &t;&ae;t se feondlica ehtere fela tacna wyrce  and hi sylfe ne moton swa &t;a martyras dydon  wundra &ae;teowigende on &t;am wyrstan timan. 
 Hi beo&d; swa&t;eah gehealdenne &t;urh &t;&ae;s h&ae;lendes mihte gif hi heora geleafan gehealda&d; o&d; ende  on &t;am earfo&d;um ehtnyssum &t;&ae;s arleasan deofles; Swa swa se h&ae;lend cw&ae;&d; on his halgan godspelle  se &t;e &t;one Antecrist ea&d;elice forde&d;  &t;am sy wuldor and lof a to worulde; AMEN. 
