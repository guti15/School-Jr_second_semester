 V. KALENDAS NOUEMBRIS. PASSIO SANCTORUM APOSTOLORUM SIMONIS. ET IUDE.  Men &d;a leofostan we wylla&d; eow secgan &t;&ae;ra apostola &d;rowunge. &d;e we nu tod&ae;g wur&d;ia&d; Simones and Iudan; 
 Hi ferdon &d;urh wissunge &t;&ae;s halgan gastes. to &d;am earde &t;e is gehaten persida. and &t;&ae;r gemetton &d;a twegen drymen. Zaroen. and Arfaxa&d;. &t;e &ae;tflugon &d;am apostole matheo. of &d;&ae;ra silhearwena lande. and mid mislicum scyncr&ae;fton &t;&ae;t folc dwelodon; 
 &T;a h&ae;fde se cyning Xerxes gecweden gefeoht ongean &d;a Indiscan. and sende his ealdorman &t;am here togeanes; 
 Se ealdorman &d;a offrode his lac &t;am h&ae;&d;enum godum. ac &d;a deoflu &t;e on &d;am anlicnyssum sticodon. ne mihton nane andsware syllan. swa swa heora gewuna w&ae;s; 
 &D;a ferdon hi to o&d;rum deofolgilde. and &t;&ae;r befrunon hwi heora godas him andwyrdan ne mihton; 
 &T;a andwyrde se deofol and cw&ae;&d;. &t;&ae;t heora godas ne mihton him andsware syllan. for &d;am twam apostolum &d;e &t;&ae;r cumene w&ae;ron; 
 An &d;&ae;ra hatte simon. o&d;er iudas; 
 &D;as habba&d; swa micele mihte fram gode. &t;&ae;t nan deofol ne dear on heora andwerdnysse sprecan; 
 &T;a het se ealdorman Uuarardah hi him to gelangian. and hi befran hw&ae;t hi w&ae;ron. o&d;&d;e hwanon hi comon. o&t;&t;e hwi hi &d;ider comon; 
 &D;a apostoli cw&ae;don; 
 We sind ebreisce h&ae;lendes cristes &d;eowan. and we comon hider for eowere h&ae;le. &t;&ae;t ge eowere deofolgild forl&ae;ton. and oncnawan &t;one so&d;an god &t;e on heofonum is; 
 &D;a dydon hi &t;urh &t;&ae;s ealdormannes bene &t;&ae;t &d;a deoflu spr&ae;con swa swa heora gewuna w&ae;s. and s&ae;don &t;&ae;t &t;&ae;r w&ae;re micel gefeoht toweard. and on &ae;g&d;re healfe sceoldon feallan; 
 Hw&ae;t &d;a apostoli &d;a hlogon &t;&ae;ra deofla leasunga. and se ealdorman cw&ae;&d;; 
 Me stent ege &t;ysse andsware. and ge hliha&d;? &d;a apostoli him andwyrdon; 
 Ablinne &d;in ege. for &d;an &d;e sib com mid us to &d;issere scyre; 
 Beo &d;e stille d&ae;glanges &d;inre fyrdinge. and tomerigen ymbe undern cuma&d; &t;ine &ae;rendracan &d;e &d;u asendest. and cy&d;a&d; &t;e &t;&ae;t &d;a indiscan. willa&d; beon eower gafolgylderas. and mid ealre sibbe eow under&d;eodan; 
 Hw&ae;t &d;a h&ae;&d;engyldan &d;a &d;e &t;&ae;t tempel. and &t;&ae;ra goda gymdon. cw&ae;don to &t;am ealdormen mid micclum graman; 
 La leof ne scealt &d;u &d;a arwur&d;an godas &d;e &d;e so&d; secga&d; forseon. for &d;issera leasra manna and &ae;l&d;eodigra segene. ac hat hi healdan &t;y l&ae;s &d;e hi fleames cepon; 
 &T;a andwyrde se heretoga. Ic hate healdan hi. and eow. o&d; &t;&ae;t heora sagu afandod sy. si&d;&d;an we witon hwilce we sceolon gearwur&d;ian. hwilce fordeman; 
 Hit wear&d; &d;a gel&ae;st on merigen. swa swa &d;a apostoli beheton. &t;&ae;t &d;a bodan comon fram &d;am Indiscum mid gafole. and mid fulre sibbe; 
 &T;a het se ealdorman on&ae;lan orm&ae;te ad. and wolde &d;a h&ae;&d;engildan forb&ae;rnan &d;e &d;am apostolum wi&d;cw&ae;don. ac &d;a apostoli begen hi astrehton &ae;t &t;&ae;s ealdormannes fotum. biddende &t;&ae;t hi n&ae;ron for heora intingan acwealde; 
 We comon for manna h&ae;l&d;e hider. nu sind we ge&d;uhte &t;&ae;t we men acwellon; 
 Hi lagon for&d; astrehte. and dydon dust uppon heora heafod; 
 &D;a cw&ae;&d; se ealdorman; 
 Wundor me &d;inc&d; eower &d;ingr&ae;den and hi sealdon sceattas minum &d;egenum. to &d;i &t;&ae;t ic eow cuce forb&ae;rnde; 
 &T;a apostoli cw&ae;don; 
 &T;is is ures lareowes cristes regol; 
 O&d;re men hatia&d; heora fynd. and yfel mid yfele forgylda&d;; 
 We so&d;lice lufia&d; ure fynd. and &t;am teala do&d; &t;e us hatia&d;; 
 &D;a andwyrde se ealdorman; 
 Ge&d;afia&d; huru &t;&ae;t man ealle heora &ae;hta eow sylle. and he het &d;a mid &t;am worde sceawian heora &ae;hta; 
 &T;a wurdon &d;&ae;r getealde an hund &d;&ae;ra h&ae;&d;engylda &t;e &d;&ae;s temples gymdon. and nan man ne mihte heora &ae;hta geriman. on golde and on seolfre. on orfe and on reafe; 
 &D;a bead se ealdorman &d;a &ae;hta &t;am apostolum. ac hi wi&d;socon. &d;us cwe&d;ende; 
 Nis us alyfed &ae;hta to h&ae;bbenne ofer eor&d;an. for &d;an &d;e ure &ae;hta sind ece on heofonum &t;&ae;r &d;&ae;r undeadlicnys ricsa&d;; 
 Se ealdorman cw&ae;&d;; 
 Underfo&d; sum &d;ing for &d;an &d;e ge sind &ae;l&d;eodige and &d;earfan; 
 &T;a apostoli andwyrdon; 
 Ne sind we na &d;earfan. for &d;an &d;e we habba&d; heofenlice welan; 
 Ac gif &d;u wilt &t;&ae;t &d;is feoh becume to &d;inre sawle &d;earfe. tod&ae;l hit &d;onne &d;earfum. and wanhalum. wydewum and steopbearnum. and hafenleasum gafelgyldrum. we so&d;lice ne behofia&d; &t;yssera eor&d;licera &ae;hta. ne hi ne magon &d;am sweltendan men heonon folgian; 
 Se ealdorman &d;a &t;a apostolas mid him to &d;am cyninge Xerxes gel&ae;dde. and tealde him be endebyrdnysse hu hit gedon w&ae;s; 
 &T;a w&ae;ron &d;a fores&ae;dan drymen &d;&ae;r Zaroes. and arfaxa&d;. and yfele spr&ae;con be &d;am apostolum. and b&ae;don &t;&ae;t hi moston heora mihte cy&d;an on sumum mannum. &t;&ae;t se cyng gesawe hw&ae;&d;er hi so&d;f&ae;ste w&ae;ron; 
 &T;a het se cyning clypian him to unbesorge men. and het hi habban geflit wi&d; &d;a drymen; 
 And hi dydon &d;a mid deofles cr&ae;fte &t;&ae;t hi ealle wurdon adumbode. and cw&ae;don to &d;am cyninge; 
 &T;&ae;t &d;u wite &t;&ae;t we sind of &d;&ae;ra goda getele. we l&ae;ta&d; hi nu sprecan. ac we gedo&d; &t;&ae;t hi gan ne magon; 
 &T;a &d;a hi &d;is gedon h&ae;fdon. &d;a cw&ae;don hi eft; 
 We forgifa&d; him nu gang. ac we do&d; &t;&ae;t hi openum eagum naht ne geseo&d;; 
 &D;a &d;a hi &d;is dydon. &t;a forhtode &d;&ae;s cynges heorte. and &d;&ae;s ealdormannes. and hyra frynd s&ae;don &t;&ae;t hi ne scoldon &d;a drymen forseon. &t;i l&ae;s &d;e hi &t;as lefunge on heora limum gebrohton; 
 &T;a gebrohte se ealdorman &d;a alefedan men micclum gedrehte to &d;am apostolum. and cw&ae;&d;; 
 Ic h&ae;bbe afunden &t;a menn &t;&ae;t eow wylla&d; l&ae;ran and t&ae;can. hu ge magon &t;&ae;ra drymanna scincr&ae;ft oferswi&d;an. swa &t;&ae;t hi gescynde heonon fleo&d;; 
 &D;a astrehton hi ealle hi &ae;t his fotum biddende &t;&ae;t he &t;&ae;t behat mid weorcum gefylde; 
 &T;a ongunnon &d;a apostoli hi to l&ae;renne. and to secgenne hu adam for his oferg&ae;gednysse. wear&d; on deofles &d;eowdome gebroht. and &t;&ae;t se mildheorta god swa &d;eah forgeaf &t;am mannum &d;e hine &ae;nne wur&d;ia&d; &t;&ae;t se deofol him derian ne m&ae;g. nu sind ge &d;urh deofl bep&ae;hte &t;&ae;t ge gelyfa&d; on ydelum anlicnyssum. and forl&ae;ta&d; eowerne scyppend &t;e eow geworhte. and he forl&ae;t eow. and se deofol eow tawode &t;urh his drymen swa swa he wolde. for &d;an &d;e ge ungebletsode w&ae;ron; 
 Behata&d; nu &t;&ae;t ge wylla&d; &t;am deofolgyldum wi&d;sacan. and &d;one so&d;an god &t;e eow gesceop wur&d;ian. and to him eow gebiddan. and we mearcia&d; eowere foranheafdu mid cristes rodetacne. and so&d;lice hi ne magon si&d;&d;an eow oferswy&d;an; 
 &D;a astrehton hi ealle hi &ae;t &d;&ae;ra apostola fotum. &t;us cwe&d;ende; 
 Do&d; huru &t;&ae;t hi ne magon ure tungan gehreman. ne us alefian. and beo si&d;&d;an godes grama ofer us. gif we &ae;fre to h&ae;&d;enum gylde buga&d;; 
 &T;a apostoli &d;a &ae;fter &d;isum behate gebletsodon &t;a gedrehtan men. and hi gode bet&ae;hton. and se ealdorman hi gel&ae;dde to &d;am drymannum; 
 &D;a woldon hi don swa swa hi &ae;r dydon. ac hi ne mihton; 
 &T;a clypode an &d;&ae;ra manna Zebeus gehaten. and cw&ae;&d; to &d;am cyninge; 
 Eala &d;u cyning. &t;as fulan wuhta &d;u scoldest awurpan of &d;inum rice. &d;yl&ae;s &d;e hi mid heora fyl&d;e us ealle besmiton; 
 Hi habba&d; mid him awyriedne engel. mancynnes feond. and se h&ae;f&d; andweald on &d;am mannum &d;e heora scyppend forseo&d;. and to deofolgyldum buga&d;; 
 Godes apostolas us bletsodon mid cristes rodetacne. and efne we nu &d;urh &t;a bletsunge &d;as drymen gebysmria&d;; 
 Hi ealle cw&ae;don. Gif ge aht magon. do&d; nu swa swa ge gyrstond&ae;g dydon; 
 &T;a drymen &d;a wurdon geyrsode. and gemacodon &d;urh heora scincr&ae;ft &t;&ae;t him comon to creopende fela n&ae;ddran; 
 &D;a cw&ae;don hi ealle to &d;am cyninge; 
 La leof hat clypigan &d;a godes apostolas; 
 Hi wurdon &d;a hr&ae;dlice gecigde. and gemetton &d;&ae;ra drymanna basingas mid n&ae;ddrum afyllede; 
 &T;a apostoli &d;a heton &d;a n&ae;ddran on cristes naman. &t;&ae;t hi scoldon &d;a drymen toslitan. and hi &d;&ae;rrihte ongunnon toceowenne heora lichaman swa &t;&ae;t hi &d;otorodon swilce o&d;re wulfas; 
 &D;a cw&ae;&d; se cyning xerxes. to &d;am apostolum; 
 L&ae;ta&d; hi abitan o&d; dea&d;; 
 Hi andwyrdon; 
 We sind asende to gecigenne mancynn fram dea&d;e to life. na to scufenne fram life to dea&d;e; 
 &T;a cw&ae;don &d;a apostoli to &d;am n&ae;ddrum; 
 On cristes naman gewita&d; to eowere wununge. and ateo&d; &t;&ae;t atter ut of &d;isum dryum. &t;&ae;t ge him on aguton; 
 &D;a ongunnon ealle &d;a n&ae;ddran to ceowenne heora fl&ae;sc. and heora blod sucan. &t;&ae;t hi &t;&ae;t attor ut atugon; 
 &T;a &d;a &t;a n&ae;ddran aweg tugon. &t;a cw&ae;don &d;a apostoli to &d;am drymannum; 
 Ge arleasan. gehyra&d; &t;&ae;t halige gewrit &d;e &t;us cwe&d;; 
 Se &d;e o&d;erne wyle beswican. &ae;rest he beswic&d; hine sylfne; 
 &D;yssera n&ae;ddrena geslit eow mihte to dea&d;e gebringan. o&t;&t;e langlice geswencan. ac nu binnon &d;rim dagum ge beo&d; &t;yssera wunda geh&ae;lede. &t;&ae;t ge huru eower arleasnysse geswicon. &d;onne ge godes godnysse on eow sylfum afandia&d;; 
 &T;as &d;ry dagas ge beo&d; gedrehte &t;&ae;t eow of&d;ince eower gedwyld; 
 &D;a heton &d;a apostoli hi aberan to heora inne. and hi &d;rim dagum ne onbirigdon &ae;tes. ne w&ae;tes. ac symle hrymdon. and grimetedon. for &d;am orm&ae;tum tintregum; 
 &AE;fter &d;an &d;riddan d&ae;ge &t;a &t;a hi fornean w&ae;ron adydde. &d;a comon begen &t;a apostoli. and cw&ae;don him to; 
 Nele se &ae;lmihtiga god habban genydne &t;eowdom. arisa&d; nu hale. and habba&d; eow agenne cyre. to gecyrrenne fram yfele to gode. gif ge wylla&d;; 
 Hi &d;a &t;urhwunodon on heora geleafleaste. and &ae;tflugon &t;am apostolum swa swa hi &ae;r &ae;tflugon &t;am godspellere matheo. fram &d;&ae;ra silhearwena rice; 
 &T;a b&ae;d se cyning Xerxes. and his ealdorman uuarardah &d;a apostolas &t;&ae;t hi &d;&ae;r wunian sceoldon. and hi &d;a wunodon binnon &d;&ae;re scire Babilonia. wyrcende miccle wundra. onlihtende &d;a blindan. and deafum hlyst forgeafon. reoflige gecl&ae;nsodon. and deoflu fram wittseocum mannum afligdon; 
 Hi h&ae;fdon him mid fela leorningcnihta. of &d;am hi hadodon m&ae;ssepreostas. and diaconas. and fela cyrcan ar&ae;rdon; 
 &T;a wear&d; an &d;&ae;ra diacona eufrosinus betogen forligres. ac &d;a apostoli heton l&ae;dan for&d; &t;one diacon. and &t;&ae;t cild for&d; beran &t;e &d;&ae;r acenned w&ae;s. and w&ae;s &d;a anre nihte eald; 
 &D;a apostoli cw&ae;don to &d;am cilde; 
 We halsia&d; &t;e on naman h&ae;lendes cristes. &t;&ae;t &d;u sprece and secge gif &d;es diacon &t;as unrihtwisnysse gefremode; 
 Hw&ae;t &t;&ae;t cild &d;a getingelice spr&ae;c. and cw&ae;&d;; 
 &T;es diacon is halig wer and cl&ae;ne. and n&ae;fre his lichaman ne besmat; 
 &D;a b&ae;don &d;a magas &t;&ae;t hi sceoldon befrinan hwa &t;&ae;t forligr gefremode; 
 &T;a apostoli andwyrdon; 
 Us gedafena&d; &t;&ae;t we &d;a unsc&ae;&d;&d;igan alyson. and us ne gebyra&d; to ameldigenne &d;a scyldigan; 
 &AE;fter &d;ison gelamp &t;&ae;t &d;&ae;s cyninges m&ae;g Nicanor wear&d; gescoten mid anre fla on &d;am cneowe &ae;t sumon gefeohte. swa &t;&ae;t nan man hi ne mihte of &d;am bane ateon. ac se eadiga apostol Simon on cristes naman hi ut adyde. swa hra&d;e swa he hi hrepode. and seo wund wear&d; &d;&ae;rrihte geh&ae;led. swa &t;&ae;t &d;&ae;r nan dolhswa&d;u n&ae;s gesyne; 
 Eac si&d;&d;an gelamp &t;&ae;t twa hre&d;e deor &t;e sind tigres gehatene &t;&ae;r urnon and abiton swa hw&ae;t swa hi gemetton; 
 &T;a fleah &t;&ae;t folc eal to &d;am apostolum. and hi &d;urh godes mihte &d;a deor swa getemedon. &t;&ae;t hi him fyligdon to heora inne. and mid him unsc&ae;&d;&d;ige wunodon; 
 &D;a cw&ae;don &d;a apostoli to &d;am folce. &t;as re&d;an deor gehyrsumia&d; godes mihte. and sind eow to gewitnysse. &t;&ae;t he is &ae;lmihtig god se &d;e eow gesceop. and syl&d; eow renas of heofenum. and hlaf of eor&d;an. win and ele of treowum. and eac o&d;re w&ae;stmas; 
 Nu mynegia&d; &t;as deor eow mid sumon gemete &t;&ae;t ge n&ae;nne o&d;erne ne wur&d;ion eow to gode. buton &d;one &d;e we bodia&d;. &t;urh &d;&ae;s naman sind &t;as re&d;an tigres betwux eow swa tame swa scep; 
 We sceolon nu faran to o&d;rum scirum. godspel bodigende. and &d;one so&d;an geleafan; 
 &T;&ae;t folc &d;a weop. and b&ae;don &t;&ae;t hi. &d;anon ne gewendon. and hi &d;a be heora bene feowertyne mona&d; &t;&ae;r wunodon. and &t;&ae;t folc gefullodon. and fela wundra geworhton. and eac &d;a deadan to life ar&ae;rdon; 
 And gesetton &d;&ae;r &ae;nne biscop Abdias gehaten. se &d;e mid him ferde fram Iudea lande. and se ylca geseah &t;one h&ae;lend mid his eagum; 
 &T;&ae;t land wear&d; &d;a to geleafan awend. and heora burh mid cyrcan afylled. and &d;a apostoli ferdon swa swa him godes gast gewissode to &d;am twelf scirum on &d;am earde persida. and &d;&ae;r feowertyne gear on heora burgum godes geleafan bododon. mid micclum tacnum; 
 &T;a fores&ae;dan drymen Zaroes. and arfaxa&d;. ferdon him &ae;tforan. mid heora scincr&ae;fte. &t;&ae;t folc dweliende; 
 Swa lange hi wunodon on gehwilcere byrig. o&d; &t;&ae;t hi geaxodon &t;a apostolas towearde; 
 Hi becomon &d;a &ae;t nextan to anre heafodbyrig. Suanir gehaten; 
 On &d;am w&ae;s micel tempel. and hundseofontig h&ae;&d;engyldan &t;e &d;&ae;s temples begymdon. and heora &ae;lcum gesceat an pund goldes. swa oft swa man &t;&ae;re sunnan feorme worhte; 
 &T;a cw&ae;don &d;as drymen to &t;&ae;s temples h&ae;&d;engildum; 
 Her cuma&d; to eow niwlice twegen ebreisce men. &d;a sind ealra goda fynd. hi t&ae;ca&d; eow o&d;erne geleafan. and to o&d;rum gode gewema&d;. &t;onne beo ge eower &ae;hta bed&ae;lede. and to nahte forsewene; 
 Forspreca&d; hi foran to &d;isum folce. &t;&ae;t swa hra&d;e swa hi becuma&d; to &d;yssere byrig. geh&ae;fta&d; hi and do&d; &t;&ae;t hi to eowerum godum bugon. o&d;&d;e ge sceolon sylfe forfaran; 
 Hit gelamp &d;a &t;&ae;t &d;a apostoli becomon to &t;&ae;re fores&ae;dan byrig. Suanir. and wunodon &ae;t sumes mannes huse. se w&ae;s Semmeus gehaten; 
 Efne &d;a on &ae;rnemerigen comon &d;a h&ae;&d;engildan mid ungerimum folce. and atugon &d;a apostolas mid &t;am semmege to &t;&ae;re sunnan temple; 
 &T;a ongunnon &d;a deoflu grimetian and cwe&d;an; 
 Hwi come ge to us &d;&ae;s lifigendan godes apostolas. for eowerum tocyme we sind mid ligum forsw&ae;lede; 
 &D;a stod &t;&ae;re sunnan cr&ae;t mid feower horsum of golde agoten. on ane healfe &t;&ae;s temples. on o&d;re healfe stod &d;&ae;s monan cr&ae;t of seolfre agoten. and &d;a oxan &d;&ae;r to; 
 &T;a ongunnon &d;a h&ae;&d;engildan neadian &d;a apostolas. &t;&ae;t hi sceoldon hi gebiddan to &d;&ae;re sunnan anlicnysse. and to &t;&ae;s monan. and &t;a twegen fores&ae;dan drymen &d;&ae;r oferstodon; 
 &D;a betwux &d;isum gesawon &d;a apostolas drihten on heofenum. betwux his engla &d;rymme. hi clypigende. and sum engel him &ae;teowode and cw&ae;&d;; 
 Beo&d; gehyrte and geceosa&d; eow o&d;&d;e &d;yssera h&ae;&d;enra f&ae;rlican dea&d;. o&t;&t;e ge mid bylde godes gewinnes efsta&d; to wulderbeage eoweres martirdomes; 
 &T;a apostoli andwyrdon &d;am engle &d;e him to spr&ae;c; 
 Us is to biddenne drihtnes mildheortnysse. &t;&ae;t he &d;isum mannum miltsige. and us fultumige. &t;&ae;t we moton to &d;am wulderbeage becuman; 
 &D;as word ne gehyrde nan man buton &d;a apostoli sylfe. and se engel &d;e him to spr&ae;c; 
 &T;a ongunnon &d;a h&ae;&d;engildan hi &t;earle &d;reatian. &t;&ae;t hi scoldon hi gebiddan to &t;&ae;re sunnan anlicnysse. and &t;&ae;s monan; 
 &T;a apostoli b&ae;don stilnysse. and cw&ae;don; 
 Gehyra&d; ealle. we witon &t;&ae;t sunne and mona sind godes gesceafta. and on heofenum scinende his h&ae;sum gehyrsumia&d;; 
 We bebeoda&d; &t;am deoflum &t;e on &d;isum anlicnyssum sticia&d; &t;&ae;t hi ut faron. and &d;a anlicnysse tocwyson. &t;&ae;t ge magon swa tocnawan. &t;&ae;t sunne and mona. ne sind on &d;isum anlicnyssum. ac sind mid deoflum afyllede; 
 Hi &d;a ealle micclum wundrodon &t;yssera worda. and se apostol simon cw&ae;&d; to &t;&ae;re sunnan anlicnysse; 
 &T;u wyresta deofol &d;ises folces bep&ae;cend. Ic &d;e bebeode gewit of &d;&ae;re leasan anlicnysse. and tobryt hi eall and hire cr&ae;t samod; 
 Iudas se apostol cw&ae;&d; ealswa to &t;&ae;s monan anlicnysse. and &d;&ae;rrihte eodon ut on ealles &d;&ae;s folces gesih&d;e. twegen blace silhearwan of &d;am anlicnyssum. and hi tobr&ae;con. and mid wanunge aweg flugon; 
 Hw&ae;t &d;a &t;a h&ae;&d;engildan scuton endemes to &d;am halgum apostolum. and hi acwealdon; 
 &D;a eadigan apostoli &d;ancodon gode mid bli&d;um mode. &t;&ae;t hi moston for his naman &d;rowian; 
 Semmeus eac &d;e hi &ae;r underfeng wear&d; mid him gemartirod. for &d;an &d;e he nolde &t;am deofolgyldum his lac offrian; 
 On &d;&ae;re tide w&ae;s micel smyltnys on &d;&ae;re upplican lyfte. ac god asende f&ae;rlice swa micel liget. &t;&ae;t &t;&ae;t h&ae;&d;ene templ tob&ae;rst fram ufweardan. o&d; neo&d;eweardan. and &d;a twegen drymen wurdon mid &t;am lige forsw&ae;lede. and awende to cola gelicnyssum; 
 &AE;fter &d;rim mon&d;um &d;ises asende se cyning xerxes. and bereafode ealle &d;a h&ae;&d;engildan heora &ae;hta. and &d;&ae;ra apostola lic mid micclum wur&d;mynte to his byrig gebrohte; 
 He ar&ae;rde &d;a on &d;&ae;re ylcan byrig m&ae;re cyrcan. ofer &d;&ae;ra apostola lic him to wur&d;mynte; 
 Seo cyrce w&ae;s eahtahyrnede. an hund fota and twentig fota heah. six hund fota. and feowertig.heo w&ae;s ymbeganges. eal of fi&d;erscitum marmstanum geworht; 
 Ealle &d;as getimbrunge geendode se cyning xerxes binnon &d;rim gearum. and beworhte &d;a bigelsas mid gyldenum l&ae;frum. and worhte ane &d;ruh on hwitum seolfre to &t;&ae;ra apostola lice. and gesette hi on middan &t;am temple mid micelre arwur&d;nysse; 
 On &d;isum d&ae;ge wear&d; seo cyrce gehalgod. &t;am godes apostolum to wur&d;mynte; 
 On &d;&ae;re stowe begyta&d; &t;a &d;e on god gelyfa&d; his weld&ae;da &t;urh &d;&ae;ra apostola &d;ingunge &t;e on &d;isum d&ae;ge for his naman &d;rowodon; 
 &T;as race awrat se biscop Abdias. se &d;e &t;am apostolum folgode fram Iudea lande; 
 He awrat hi on ebreiscum gereorde. and his leorningcniht eutropus hi awende eft on greciscum gereorde. and africanus hi awrat eft on tyn bocum. ac us genihtsuma&d; on urum gereorde &t;as scortan race to getrymminge urum geleafan; 
 Uton nu biddan &t;as eadigan apostolas Simon and Iudan. &t;&ae;t hi us abiddon godes miltsunge. se &d;e leofa&d; and rixa&d; on ealra worulda woruld. amen: 
