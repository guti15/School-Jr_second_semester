 Matheus se godspellere us s&ae;de on &d;ysum godspelle  &t;&ae;t ure h&ae;lend Crist  &d;a &d;a he her on life w&ae;s on so&d;re menniscnysse betwux mannum wunigende  &t;&ae;t he gewarnode his apostolas &t;ysum wordum and cw&ae;&t;: Vigilate ergo  quia nescitis  qua hora dominus vester venturus sit  Wacia&d; eornostlice  for&t;an &d;e ge nyton on hwylcere tide eower drihten cume. 
 Wite ge &t;&ae;t to so&d;an  &t;&ae;t se hiredes ealdor wacian wolde  gif he wiste &t;one timan  hw&ae;nne se &d;eof come  his hus to brecenne. 
 And he nolde ge&t;afian &t;am &t;eofe nateshwon  &t;&ae;t he underdulfe digellice his hus. 
 Beo&d; for &d;i gearwe  for&d;an &d;e ge nyton on hwylcere tide mannes sunu cume. 
 Hw&ae;t wenst &t;u la  hwa is getreowe &d;eow and snotor  &t;one &d;e se hlaford sette ofer his hirede  &t;e him do heora mete on rihtne timan? 
 Eadig bi&d; se &d;eowa  gif he swa de&t; geornlice  &t;onne se hlaford ongean cym&d;. 
 Ic cwe&t;e to so&d;an  &t;&ae;t he hine geset ofer ealle his god. 
 &D;is godspell is nu ges&ae;d sceortlice on Englisc on anfealdum gereorde  and we eac wylla&t; &t;&ae;t andgyt eow secgan on urum gereorde mid sceortum andgyte be ure m&ae;&t;e  for&t;an &d;e we r&ae;da&t; &d;as r&ae;dinge foroft &ae;t &t;&ae;ra halgena m&ae;ssan  &t;e we hata&t; Confessores  swa swa w&ae;s &d;es halga wer Ille  &t;e we wur&d;ia&d; to d&ae;g mid halgum lofsangum to lofe &t;am h&ae;lende  &t;e hine gewur&d;ode mid heofenlicum wur&d;mynte. 
 Ure h&ae;lend &t;a cw&ae;&t; to his halgum discipulum  and &t;&ae;t &d;&ae;t he to him cw&ae;&d;  &t;&ae;t he cw&ae;&t; eac to us: Wacia&d; eornostlice  for&d;an &d;e ge nyton on hwylcere tide eower drihten cume. 
 Ge sceolon nu &ae;rest witan  &t;&ae;t twa w&ae;ccan synd: An is &t;&ae;s lichaman  o&d;er &t;&ae;s modes. 
 &T;&ae;s lichaman w&ae;cce is  &t;onne we wacia&d; on cyrcan &ae;t urum uhtsange  &t;onne o&d;re men slapa&t;  and we tobreca&d; urne sl&ae;p and gebidda&d; for eow and heria&d; urne drihten mid halgum lofsangum  swa swa se witega us mana&d; &t;isum wordum cwe&d;ende: Memor fui in nocte nominis tui  Domine  et custodivi legem tuam  On niht ic w&ae;s gemyndig &t;ines naman  drihten  and ic &t;ine &ae; swa geheold. 
 Good is &t;&ae;s lichaman w&ae;cce  &t;e for gode bi&d; gefremod  ac &t;&ae;s modes w&ae;cce is micele betere  &t;&ae;t se man hogie  hu he gehealden beo wi&d; &d;one swicolan deofol  &t;e hine beswican wyle mid mislicum leahtrum and manfullum d&ae;dum  swa swa se apostol Petrus on his pistole awrat: Beo&d; eow syfre on bigleofan and so&d;lice wacia&d;  for&t;an &d;e eower wi&d;erwinna  &t;&ae;t is se wyrsta deofol  swa swa grymettende leo f&ae;r&d; him onbutan  secende gehw&ae;r  hw&ae;ne he forswelge. 
 Wi&d;standa&t; &d;am eornostlice strange on geleafan. 
 Lucas  se godspellere  awrat eac be &t;ysum  &t;&ae;t ure h&ae;lend s&ae;de on sumum his godspelle be &d;yssere ylcan w&ae;ccan  &t;e we embe spreca&d;  &t;&ae;t is &d;&ae;s modes w&ae;cce  swa swa ge magon gehyran: Et si venerit in secunda vigilia  et reliqua  Secunda vigilia vel tertia non dicitur  nisi sit prima  qu&ae; pr&ae;cedat  Gif se hlaford cym&d; on &t;&ae;re o&d;re w&ae;ccan o&d;&d;e on &d;&ae;re &t;riddan  and he swa gemet his &t;eowan donde  &t;onne beo&d; hi eadige. 
 Seo forme w&ae;cce is witodlice on cildhade  and seo o&d;er w&ae;cce is on weaxendum cnihthade  and seo &t;ridde w&ae;cce is on forweredre ylde. 
 Se &d;e nolde wacian on &d;&ae;re forman w&ae;ccan  swa &d;&ae;t he on cildhade gesohte his drihten and mid godum bigengum hine gegladode  wacie he huru on &t;&ae;re o&d;re w&ae;ccan and his mod awrecce of middaneardlicum gedwyldum  for&t;an &d;e he nat &t;one timan  &d;e his drihten cym&d;. 
 Gif hwa &d;onne bi&d;  &t;e hine sylfne forgyt on &t;am twam w&ae;ccum and wuna&d; on his leahtrum  warnige he &t;onne  &t;&ae;t he huru ne forleose &t;a &d;riddan w&ae;ccan  &t;&ae;t he ne forwur&d;e mid ealle  ac huru on his ylde of &d;am yfelan sl&ae;pe his &ae;rran nytennysse ardlice arise and mid so&d;re gecyrrednysse gesece his drihten and on godum weorcum wunige o&d; ende. 
 Ure drihten wolde  &t;&ae;t us w&ae;re bediglod se endenexta d&ae;g &t;ises andweardan lifes  &t;&ae;t we wacele beon on godum weorcum symle  swylce we sceolon si&d;ian of life on &t;am o&d;rum d&ae;ge and swa dom underfon  be&t;am &d;e we geearnodon &ae;r on life. 
 Wite ge &t;&ae;t to so&d;an  &t;&ae;t se hiredes ealdor wacian wolde  gif he wiste &t;one timan  hw&ae;nne se &d;eof come  his hus to brecenne. 
 And he nolde ge&t;afian &t;am &d;eofe nateshwon  &t;&ae;t he underdulfe digollice his hus. 
 &D;&ae;s hiredes ealdor so&d;lice is ure agen mod  and se dyrna &t;eof  &t;e digollice cym&d;  is se gem&ae;nelica dea&t;  &d;e &t;&ae;s mannes lichaman mid his digelan tocyme to dea&d;e gebring&d;. 
 Gif se hiredes ealdor wende him &t;&ae;s &d;eofes o&d;&d;e wiste his tocyme  he wolde him wi&d;standan  for&d;am &d;e &t;&ae;t mod wolde micclum hogian  &t;&ae;t hit awoce and geworhte d&ae;dbote his sw&ae;rran synna  &ae;r&t;am &t;e se swearta dea&d; him to become  gif hit his cyme wiste. 
 Ne m&ae;g nan man swa &d;eah nahwar &ae;tberstan &t;am gem&ae;nelican dea&d;e  &t;e eallum mannum becym&d;  ac we sceolon wacian on godum weorcum swa &t;eah  &t;&ae;t we ne &t;urfon ondr&ae;dan us &t;&ae;s dea&d;es tocyme  gif we on godes bigengum beo&d; geendode. 
 Beo&t; for &d;i gearwe  for&d;an &d;e ge nyton on hwilcere tide mannes sunu cume. 
 Se h&ae;lend us warnode mid &t;isum wordum &d;us  for&d;an &d;e he wyle  &t;&ae;t we ware beon  &t;&ae;t we yfelum dea&d;e geendian ne sceolon  for&t;an &d;e &t;&ae;s synfullan dea&d; symle bi&d; yfel and &d;&ae;s rihtwisan dea&d; bi&d; deorwyr&d;e gode. 
 Se h&ae;lend so&d;lice het hine sylfne mannes sunu foroft  swa swa ge gehyrdon nu  for&t;an &d;e he ana is anes mannes sunu  and he cw&ae;&t;  &d;&ae;t we nyston  hw&ae;nne he cuman wolde  for&d;an &d;e we nyton to nanum gewisse  hw&ae;nne se welwillenda Crist us wile habban to him of &d;yssere yrm&d;e to ecere myrh&d;e. 
 Hw&ae;t wenst &d;u la  hwa is getreowe &t;eow and snotor  &t;one &d;e se hlaford sette ofer his hirede  &t;e him do heora mete on rihtne timan? 
 &AE;lcum hlaforde gedafena&t;  &d;&ae;t he do his mannum symle heora bigleofan on gesettum timan. 
 Ac se h&ae;lend m&ae;nde &t;one gastlican mete  &t;a halgan lare  &d;e ge men behofia&d; eowrum sawlum to bigleofan  &t;a ge sceolon gehyran &ae;t eowrum lareowum  swa swa hi leornia&t; on bocum. 
 Se getreowa &t;eowa and se snotera is se goda lareow on godes gela&t;unge  &d;e seg&d; &d;a halgan lare &t;am l&ae;wedum folce  swa swa &t;es halga wer Ille dyde  &t;e we wur&d;ia&d; to d&ae;g. 
 He d&ae;lde wislice on gewissum timan &t;one gastlican mete godes hirede symle  and he manega sawla mid his lare gestrynde &t;am &ae;lmihtigan gode  &t;e hine nu wur&d;a&d;. 
 &T;a halgan apostolas  &t;e &d;am h&ae;lende folgodon  w&ae;ron &t;a getreowan &t;eowan and &d;a fyrmestan bydelas  &t;e godes lare geond &t;as land toseowon  swa &t;&ae;t heora bodunge sweg swegde geond eall and heora word becomon to eor&t;an gem&ae;rum. 
 Eac heora &ae;ftergengan and &d;a &ae;&t;elan Confessores cyddon godes lare  o&d; &d;&ae;t hit com to us. 
 Nu sceole we eac secgan &d;a so&d;an lare eow nu on urum timan  elles we beo&d; gehatene yfele &t;eowan and unnytwyr&d;e. 
 Se h&ae;lend s&ae;de on &d;isum so&d;an godspelle: Eadig bi&d; se &t;eowa  gif he swa de&t; geornlice  &t;onne se hlaford ongean cym&d;. 
 Ic cwe&t;e to so&d;an  &t;&ae;t he hine geset ofer ealle his god. 
 Se so&d;a hlaford is ure leofa h&ae;lend. 
 Se cym&d; to demenne eallum mancynne  and on ure geendunge he underfeh&d; us to him gif we swa ges&ae;lige beo&d;  &t;&ae;t we swa do&t; geornlice  swa swa &t;is godspel seg&d;. 
 And he set us ofer his god on heofonan rice on healicum wur&d;mynte  na &t;&ae;t we ana habbon us &d;one wur&d;mynt  ac swa man mare swinc&d;  swa man maran mede h&ae;f&d;. 
 &T;a lareowas swinca&d; swi&d;or &t;onne &d;a l&ae;wedan  ge on heora &t;eowdome  &t;e hi gode &t;eowia&d;  ge on heora gehealdsumnysse  &t;e hi healdan sceolon  ge on &t;&ae;re boclican lare  &t;e hi bodian sceolon  and bi&d; for &d;i mare heora med mid gode. 
 We sceolon eow secgan and forsuwian ne durron  hu se &ae;lmihtiga god foroft gewrec&d; swi&t;e his forsewennysse on forscyldegodum mannum  and hwilon eac forber&d;  swa swa we on bocum r&ae;da&t;  and l&ae;t &d;am yfelum fyrst  &t;&ae;t hi heora yfeles geswicon and hine gladion mid godum weorcum. 
 Moyses swustor  &d;&ae;s m&ae;ran heretogan  w&ae;s Maria gehaten  swi&d;e m&ae;re wimman. 
 Heo spr&ae;c ongean god and ongean Moysen. 
 Ac &d;&ae;rrihte heo wear&d; mid hreoflum geslagen  &t;&ae;t eal hire lic egeslice tob&ae;rst  o&d; &d;&ae;t Moyses eft hire earfo&d;lice ge&t;ingode  swa &t;&ae;t heo eft wear&d; on &t;am eahteo&d;an d&ae;ge hal &d;urh &d;one mildheortan god  &d;e m&ae;g eal  &d;&ae;t he wile. 
 Ozias  se cyning  wolde eac offrian &ae;fter Moyses &ae; &t;am &ae;lmihtigan gode &t;a gewunelican lac. 
 Ac he w&ae;s l&ae;wede man and nam &t;a storcyllan and sterde &ae;t &t;am weofode. 
 &D;a gesloh hine sona se snawhwita hreofla  and he swa hreoflig wunode  o&d; &d;&ae;t he wear&d; dead for &t;&ae;re dyrstignysse  &t;&ae;t he dorste onginnan &t;&ae;ra sacerda &t;enunga  &t;a &d;a he sylf w&ae;s l&ae;wede. 
 Swi&d;e hra&d;e eac Iudas  &t;e urne drihten bel&ae;wde  aheng hine sylfne and swa to helle gewat. 
 Eac swilce Annanias  &t;e on his agenum swicode  and his wif Saphira wurdon ofslegene &ae;tforan &t;am halgan Petre for heora swicdome. 
 Arrius w&ae;s gehaten sum arleas m&ae;ssepreost. 
 Se w&ae;s se m&ae;sta gedwola  &t;e wurde &ae;fre on mancynne. 
 He wolde gelytlian urne lyfigendan drihten and wanian his godcundnysse  swa &t;&ae;t he wurde getw&ae;med fram his heofonlican f&ae;der on &t;&ae;re halgan godcundnysse. 
 &T;a com him hra&d;e to swi&t;e re&d;e wite  swa &t;&ae;t him wand eal ut his inno&t; &ae;t his setle  and he swa sceandlice &t;a sawlode sona. 
 Olimpius hatte eac swilce an biscop. 
 Se w&ae;s eac gedwola on ures drihtnes geleafan  and he egeslice spr&ae;c embe &d;a halgan &t;rynnysse. 
 &T;a s&ae;t he on sumum d&ae;ge swa on his b&ae;&t;e  t&ae;lende &t;one h&ae;lend and &d;a halgan &t;rynnysse huxlice mid wordum. 
 Ac he wear&d; sona eal forb&ae;rned on &t;am b&ae;&t;e middan mid gesewenlicum fyre  and ne mihte &t;&ae;t b&ae;&t; &t;&ae;t fyr adw&ae;scan  &t;e hine forb&ae;rnde. 
 And his wodnys wear&d; gewrecen swa &t;urh god. 
 God wrec&d; hwilon hra&t;e  swa swa we r&ae;ddon her  on mancynne heora mislican synna  hwilon eac lator &ae;fter langsumum fyrste  swa swa he dyde on Adam. 
 &AE;t fruman he behet him dea&t;  gif he his bebod tobr&ae;ce. 
 &T;a tobr&ae;c he his bebod  ac god abad swa &t;eah nigon hund geara and &t;rittig geara. 
 And Adam wear&d; &t;a dead for &t;am deopan gylte. 
 Cain  se bro&d;orslaga  &t;e Abel ofsloh  Adames sunu  abad eac on life o&d; &d;a seofo&t;an m&ae;g&d;e  swa swa us secga&d; bec. 
 And he sy&t;&d;an underfeng his fyrnlican d&ae;de wite on his dea&t;e  swa swa he wyr&d;e w&ae;s. 
 Saul  se cyning  &t;e syngode ongean god and hine swa gegremode  &t;&ae;t god cw&ae;&t; be him  &t;&ae;t him of&t;uhte  &t;&ae;t he hine to cyninge gesette  n&ae;s na sona dead for his synnum swa &t;eah  ac god him let fyrst feowertig geara. 
 Salomon  se cyning  eac swilce syngode micclum ongean god and macode him deofolgyld. 
 Ac for his f&ae;der geearnungum  &t;&ae;s &ae;&d;elan Davides  god him let fyrst feowertig geara  and his cynerice wear&d; sy&d;&d;an tod&ae;led on his suna handum  se hatte Roboam  swa &d;&ae;t him fram abeah &t;&ae;s folces micel d&ae;l  &t;&ae;t synd tyn m&ae;g&d;a and him twa belifon. 
 &D;a Iudeiscan syngodon swi&d;e ongean god  &t;a &t;a hi acwealdon Crist  urne h&ae;lend. 
 Ac god him let fyrst swa &t;eah feowertig geara  &t;&ae;t hi heora synna sceoldon behreowsian. 
 Ac &d;a &t;a hi ne dydon nane d&ae;dbote  &t;a sende him god to &t;one scearpan here Romaniscre leode  &t;e eall &t;&ae;t land fordyde and heora burga tobr&ae;c and hi bysmorlice acwealde  sume mid hungre  sume mid heardum isene  and gel&ae;ddon &t;a herelafe to gehwylcum landum. 
 Fela we mihton secgan swilcera bysena  gif hit to langsum n&ae;re on &t;ysum lytlan cwyde. 
 Ac we secga&t; swa &t;eah: Se &d;e his scyppend grema&t;  &t;&ae;t hit bi&d; gewrecen gewislice on him  swa &ae;r  swa lator  locahu god wylle  buton he swa ges&ae;lig beo  &t;&ae;t he hit sylf gebete his agenes willes &ae;r his geendunge. 
 God gewrec&d; his forsewennysse  swa swa we s&ae;don &ae;r  hwilon &ae;r  hwilon lator  locahu him gewyr&d;. 
 Hwilon he gewitna&t; &d;&ae;s mannes gewitleaste sona mid styrnysse  o&d;rum to steore and eac &t;&ae;t he to swi&t;e his synna ne geeacnige and maran witu h&ae;bbe on &t;&ae;re toweardan worulde. 
 Hwilon he andbida&d;  swa swa we &ae;r cw&ae;don  for his micclan ge&t;ylde  &t;&ae;t se man gecyrre fram his synnum  gif he wile  o&d;&d;e he butan ladunge losie mid ealle  &t;onne he swa lange leofode unrihtlice and on &t;am langan fyrste his fyrnlican d&ae;da nolde gebetan  ne gebugan to gode. 
 For &d;i synd witan gesette and wise lareowas  &t;&ae;t hi sceolon styran stuntra manna anginne  &t;&ae;t  gif se dysega him ne ondr&ae;t his drihtnes yrre  &t;&ae;t he huru h&ae;bbe her for worulde woruldlice steore  &t;&ae;t he ne forwur&d;e mid ealle  gif nan steor ne gestil&d; his stuntnysse on &ae;r. 
 &AE;lc &d;ing sceal habban sumne ege on his life  ge fur&d;on &t;a wildan deor  &t;e on wuda eardia&t;. 
 We r&ae;da&t; be &t;&ae;re leon  &d;e is swa re&d;e deor  &t;&ae;t &d;urh hyre grymetunge  &t;onne heo gr&ae;dig bi&d;  &t;&ae;t &d;a o&d;re deor  &t;e hyre stemne gehyra&d;  &t;e mihton hire &ae;tfleon &t;urh heora fota swiftnysse  &t;&ae;t hi beo&d; swa afyrhte  &t;&ae;t hi fleon ne durron. 
 Ac swa &t;eah seo leo &t;one lytlan hanan hyre ondr&ae;t  gif heo him on besyh&d;  and ealra swi&d;ost  gif se hana hwit bi&d;. 
 Eac se micela ylp  &t;e &d;a modigan fearras mid ealle ofbeat mid his egeslican nypele  ondr&ae;t him for&t;earle  gif he gesih&d; ane mus  &d;eah &d;e seo mus ne mage his micelnysse derian. 
 Nu habba&d; deor ege him betwynan  and &t;a wildan deor be ures drihtnes gesetnysse syndon mannum under&t;eodde and hi mannum &t;eowia&d;  ge wilde  ge tame  and we sceolon beon gode under&t;eodde  &t;e ealle &t;ing gesceop  se &d;e ana rixa&d; on ecnysse. 
 Amen. 
