 III. KAL. AUGUSTI. NATALIS SANCTORUM ABDON ET SENNES. 
 On Decies dagum &d;&ae;s deoflican caseres w&ae;ron twegen kyningas on Crist gelyfde  Abdon and Sennes  mid so&d;um geleafan. 
 &D;a asprang heora word to &d;am w&ae;lhreowan casere &t;e &d;a ana geweold ealles middaneardes  and ealle o&d;re cyningas to him cneowodon and heora rice wunode swa swa he ana wolde. 
 &T;a asende Decius to &t;am fores&ae;dum cyningum  and het hi gebringan on bendum to him  wolde hi gebigan fram Godes biggencgum to his gedwyldum and to his deofolgildum. 
 Hw&ae;t &t;a cwelleras &t;a &t;a cynincgas gebundon  and on isenum racenteagum to &d;am arleasan gebrohton for Cristes geleafan  to cwealmb&ae;rum witum. 
 Decius &t;a het &t;a halgan cyningas his godum geoffrian  ac hi andwyrdon &t;us  We offria&d; ure lac &t;am lyfigendan Gode  H&ae;lendum Criste  and we hopia&d; to him; geoffra &d;u sylf &t;inum sceandlicum godum. 
 &T;a cw&ae;&d; Decius  se deofles biggenga  &t;ysum is to gearcigenne &t;a re&t;estan wita. 
 Abdon and Sennes him andwyrdon &d;us  Hw&ae;s abitst &t;u casere? 
 Cy&d; hw&ae;t &t;u wylle  &t;&ae;t &t;u wite so&d;lice &t;&ae;t we orsorge syndon on urum H&ae;lende Criste  &t;e h&ae;f&d; &t;a mihte &t;&ae;t he &d;ine ge&t;ohtas and &t;e sylfne m&ae;g mid ealle towurpon and on ecnysse fordon. 
 &T;a on &t;am o&d;rum d&ae;ge het Decius se casere l&ae;tan leon and beran to &t;am geleaffullum cynegum  &t;&ae;t hi hi abiton buton hi bugon to his godum  and bet&ae;hte &t;a wican &d;am w&ae;lhreowan Ualeriane. 
 &T;a cw&ae;&d; Ualerianus to &t;am cynegum &t;us  Beorga&d; eowrum gebyrdum  and buga&d; to urum godum  and geoffria&d; him lac &t;&ae;t ge lybban magon; gif ge &t;is ne do&d;  eow sceolon deor abitan. 
 Abdon and Sennes s&ae;don &t;am arleasan  We gebidda&d; us to Drihtne gebigdum limum  and we n&ae;fre ne onbuga&d; &t;am bysmorfullum anlicnyssum manna handgeweorc  &t;e ge habba&d; for Godas. 
 &T;a het Ualerianus &d;a halgan unscrydan  and l&ae;dan swa nocode to &d;&ae;re sunnan anlicnysse  for&d;an &d;e hi wur&t;odon &d;a sunnan for God  and bebead his cempum  &t;&ae;t hi &d;a Cristenan cynegas to &t;&ae;re offrunga geneadodon mid egeslicum witum. 
 &T;a cw&ae;don &d;a cynegas to &t;am cwellere &d;us  Do &t;&ae;t &t;u don wylt. 
 And se dema het beswingan &t;a halgan hetelice swy&d;e mi&d; leadenum swipum  and l&ae;dde hi sy&d;&d;an to &d;am w&ae;ferhuse  &t;&ae;r &d;a deor wunodon  beran and leon  &t;e hi abitan sceoldon; and het l&ae;tan him to twegen leon and feower beran binnan &t;am huse. 
 &T;a urnon &t;a deor egeslice grymetende to &t;&ae;re halgena fotum  swylce hi fry&d;es b&ae;don  and noldon aw&ae;g gan; ac hi weredon hi swy&d;or  swa &t;&ae;t nan man ne dorste for &d;&ae;ra deora ware &t;am halgum genealecan o&d;&d;e into &d;am huse gan. 
 &T;a cw&ae;&d; Ualerianus to &d;am cempum &t;us  Heora drycr&ae;ft is gesyne swutollice on &d;ysum. 
 And he wear&d; swy&d;e gram for &t;&ae;re deora ware  and het &d;a &ae;t nextan &t;a h&ae;&d;enan cwelleras ingan mid swurdum and ofslean &t;a halgan. 
 &T;a &d;e &t;is gedon w&ae;s  &t;a het se dema teon &t;&ae;ra halgena lic to &d;am h&ae;&t;engilde  &t;&ae;t &d;a Cristenan sceoldon sceawian be him and bysne niman  and bugan to &t;am godum  &t;e l&ae;s &t;e hi wurdon swa w&ae;lhreowlice acwealde. 
 &D;a &ae;fter &t;rym dagum  com sum diacon &t;&ae;r to  Quirinus gehaten  and he &d;a halgan lic nihtes gel&ae;hte  and ledde to his huse  and lede hi digellice on ane l&ae;dene &d;ruh mid mycele arwur&d;nysse. 
 And hi mannum &t;&ae;r bediglode lagon to langum fyrste  o&d; &t;&ae;t Constantinus  se Cristene casere  eft to rice feng; and hi &d;a afundene wurdon &t;urh Cristes onwrigennysse. 
 Ge habba&d; nu gehyrod hu &d;a halgan cyningas heora cynedom forsawon for Cristes geleafan and heora agen lif forleton for hine. 
 Nima&d; eow bysne be &d;am  &t;&ae;t ge ne bugon fram Criste for &ae;nigre earfo&d;nysse  &t;&ae;t ge &t;&ae;t ece lif habbon. 
 ITEM ALIA. 
 Nu we spr&ae;con be cynegum we willa&d; &t;ysne cwyde gelencgan  and be sumum cynincge eow cy&d;an git  Abgarus w&ae;s geciged  sum ges&ae;lig cynincg on Syrian lande. 
 And se l&ae;g beddryda on &d;am timan &t;e se h&ae;lend on &t;ysum life w&ae;s. 
 He h&ae;fde geaxod be &d;&ae;s h&ae;lendes wundrum  and sende &d;a ardlice &t;is &ae;rendgewrit him to  Abgarus gret eadmodlice &t;one godan H&ae;lend &t;e becom to mannum mid iudeiscum folce. 
 Ic h&ae;bbe gehyred be &d;e  hu &d;u geh&ae;lst &d;a untruman  blinde and healte  and bedrydan ar&ae;st; hreoflige &t;u gecl&ae;nsast  and &t;a uncl&ae;nan gastas afligst of wodum mannum  and awrecst &d;a deadan. 
 Nu cw&ae;&d; ic on minum mode  &t;&ae;t &d;u eart &ae;lmihtig God  o&d;&d;e Godes sunu  &d;e sylf come to mannum  &t;&ae;t &d;u &d;as wundra wyrce  and ic wolde &d;e biddan &t;&ae;t &d;u gemedemige &t;e sylfne  &t;&ae;t &t;u si&d;ige to me and mine untrumnysse geh&ae;le  for &d;an &t;e ic eom yfele geh&ae;fd. 
 Me is eac ges&ae;d &t;&ae;t &d;a iudeiscan syrwia&d;  and runia&d; him betwynan hu hi &t;e ber&ae;dan magon  and ic h&ae;bbe ane burh &t;e unc bam genihtsuma&d;. 
 &T;a awrat se h&ae;lend him sylf &t;is gewrit  and asende &d;am cynincge &d;us cw&ae;&d;ende him to  Beatus es qui credidisti in me  cum ipse me non uideris; &t;&ae;t is on engliscum gereorde  Eadig eart &d;u  Abgar  &t;u &t;e gelyfdest on me  &t;onne &d;u me ne gesawe. 
 Hit is awriten be me on witegungbocum  &t;&ae;t &d;a &t;e me geseo&d; hi ne gelyfa&d; on me  and &t;a &t;e me ne geseo&d;  hi gelyfa&d; and libba&d;. 
 Be &t;am &t;e &d;u awrite to me &t;&ae;t ic come to &t;e  ic sceal &ae;rest afyllan &t;a &t;incg &t;e ic fore asend eom and ic sceal beon eft genumen to &t;am ylcan &d;e me asende. 
 And ic asende to &d;e  sy&d;&d;an ic genumen beo  &ae;nne minra leorningcnihta  &t;e gelacnia&d; &t;ine untrumnysse  and &t;e lif gegearca&d;  and &t;am &t;e gelyfa&d; mid &d;e. 
 &T;is gewrit com &t;a to &t;am cyninge sona  and se H&ae;lend foresceawode sy&d;&d;an he to heofonum astah  &t;&ae;t he sende &t;am cyninge swa swa he &ae;r gecw&ae;&d;  &ae;nne of &d;am hundseofontigum &t;e he geceas to bodigenne  se w&ae;s Tatheus gehaten  &t;&ae;t he geh&ae;lde &d;one cynincg. 
 He com &d;a &t;urh Godes sande to &t;&ae;re fores&ae;dan byrig  and geh&ae;lde &t;one untrumne on &t;&ae;s H&ae;lendes mihte  swa &t;&ae;t &d;a ceastergewaran swy&d;e &t;&ae;s wundrodon. 
 &T;a gemunde se cyning hw&ae;t Crist him &ae;r behet  and het him to gefeccan &t;one fores&ae;dan Tatheum  se w&ae;s eac gehaten o&t;rum naman Iudas. 
 And mid &d;am he ineode  &t;a aras se cyning and feoll to his fotum &ae;tforan his &d;egnum  for&d;an &t;e he geseah sume scinende beorhtnysse on &t;&ae;s Iudan andwlite &t;urh Godes onwrigennysse  and cw&ae;&d; &t;&ae;t he w&ae;re so&d;lice Cristes discipulus him to h&ae;le asend  swa swa he sylf behet. 
 &T;a andwyrde se Tatheus &d;am arwur&d;an cyninge &t;us  For&d;an &d;e &t;u rihtlice gelyfdest on &t;one &d;e me asende  for&d;am ic eom asend to &t;e  &t;&ae;t &d;u gesund beo; and gif &d;u on his geleafan &t;urhwunast  he wile &d;e geti&d;ian &t;inre heortan gewilnunga toeacan &t;inre h&ae;le. 
 Abgarus him andwyrde anr&ae;dlice and cw&ae;&d;  To &t;am swy&d;e ic gelyfe on &t;one lyfigendan H&ae;lend  &t;&ae;t ic wolde ofslean gif hit swa mihte beon &t;a &d;e hine gef&ae;stnodon on rodehencgene. 
 &T;a cw&ae;&d; Tatheus him to  Crist ure h&ae;lend wolde his f&ae;der willan gefyllan  and eft faran to him. 
 Abgarus cw&ae;&d; him eft to  Ic wat eall be &t;am  and ic on hine gelyfe  and on his halgan f&ae;der. 
 Tatheus cw&ae;&d; &t;a gyt to &d;am wanhalan cyninge  for&t;i ic sette mine hand on &d;&ae;s h&ae;lendes naman ofer &d;e untrumne  and he swa dyde; and se cyning wear&d; geh&ae;led sona swa he hine hrepode fram eallum his untrumnyssum  &t;e he &ae;r on &t;rowode. 
 Abgarus &t;a wundrode &t;&ae;t he wear&d; geh&ae;led butan l&ae;cewyrtum  &t;urh &d;&ae;s h&ae;lendes word  swa swa he him &ae;r behet &t;urh his &ae;rendgewrit. 
 Tatheus eac si&d;&d;an sumne mann geh&ae;lde fram &t;am micclan fotadle  and fela o&d;re menn on &t;&ae;re byrig geh&ae;lde  and bodode him geleafan. 
 &D;a cw&ae;&d; Abgarus him to  On Cristes mihte &t;u wyrcst &t;as micclan wundra  and we ealle &d;&ae;s wundria&d;. 
 Sege me  ic &t;e bidde  so&d; be &d;am H&ae;lende  hu he to mannum come  and of middanearde ferde. 
 Tatheus andwyrde Abgare and cw&ae;&d;  Ic eom asend to bodigenne hat &t;ine burhware cuman ealle tosomne on &ae;rnemergen  &t;&ae;t ic him eallum cy&d;e Cristes tocyme  and be his wundrum &t;e he worhte on life. 
 &T;a het se cynincg cuman his ceastergewaran  and Tatheus him bodade bealdlice be Criste  and him eallum s&ae;de &t;one so&d;an geleafan  and mancynnes alysednysse &t;urh &d;one mildan H&ae;lend  &t;&ae;t he wolde hine sylfne syllan to dea&d;e  and to helle gecuman to gehelpene Adames  and eac his gecorenra of Adames cynne  and hu he sy&t;&t;an astah to his so&d;f&ae;stan f&ae;der  and cym&d; eft to demenne &ae;lcum be his d&ae;dum. 
 &AE;fter &d;yssere bodunge bead se cyning &t;am bydele goldes and seolfres godne d&ae;l to lace  ac he nolde niman nan &d;ingc to medes his wunderlicre mihte o&d;&d;e his m&ae;rlican bodunge; and s&ae;de &d;am cyninge  We forsawon ure &ae;hta and forleton ure agen  hwi sceole we o&t;res mannes niman? 
 &T;is w&ae;s &t;us geworden  and &t;&ae;r wunode a sy&d;&d;an se so&d;a geleafa on &t;&ae;re landleode  &t;am H&ae;lende to lofe  &t;e leofa&d; a on ecnysse; AMEN. 
