 &AE;lmihtig f&ae;der up on rodore  &t;e &d;a sciran gesceaft sceope and worhtest and eor&d;an wang ealne gesettest  ic &t;e ecne god &ae;nne gecenne  lustum gelyfe. 
 &T;u eart lifes frea  engla ordfruma  eor&d;an wealdend  and &d;u garsecges grundas geworhtest  and &t;u &d;a menegu canst m&ae;rra tungla. 
 Ic on sunu &t;inne so&d;ne gelyfe  h&ae;lendne cyning  hider asendne of &d;am uplican engla rice  &t;one Gabriel  godes &ae;rendraca  sanctan Marian sylfre gebodode. 
 Ides unm&ae;ne  heo &t;&ae;t &ae;rende onfeng freolice  and &d;e f&ae;der sylfne under breostcofan bearn acende. 
 N&ae;s &d;&ae;r gefremmed firen &ae;t giftum  ac &t;&ae;r halig gast handgyft sealde  &t;&ae;re f&ae;mnan bosm fylde mid blisse  and heo cu&d;lice cende swa m&ae;rne eor&d;buendum engla scyppend  se to frofre gewear&d; foldbuendum  and ymbe Bethleem bodedan englas &t;&ae;t acenned w&ae;s Crist on eor&d;an. 
 &D;a se pontisca Pilatus weold under Romwarum rices and doma  &t;a se deora frea dea&d; &t;rowade  on gealgan stah  gumena drihten  &t;one geomormod Iosep byrigde  and he of helle hu&d;e gefette  of &t;am suslhofe  sawla manega  het &d;a uplicne e&t;el secan. 
 &T;&ae;s &t;y &d;riddan d&ae;ge &t;eoda wealdend aras  rices frea  recene of moldan  and he XL daga folgeras sine runum arette  and &d;a his rice began  &t;one uplican e&d;el secan  cw&ae;&d; &t;&ae;t he nolde n&ae;nne forl&ae;tan &t;e him for&d; ofer &t;&ae;t fylian wolde and mid f&ae;stum sefan freode gel&ae;stan. 
 Ic haligne gast hihte beluce  emne swa ecne swa is a&d;or gecweden  f&ae;der o&d;&d;e freobearn  folca gereordum. 
 Ne synd &t;&ae;t &t;reo godas  &t;riwa genemned  ac is an god  se &d;e ealle hafa&d; &t;a &t;ry naman &t;inga gerynum  so&d; and sigef&ae;st ofer side gesceaft  wereda wuldorgyfa  wlanc and ece. 
 Eac ic gelyfe &t;&ae;t syn leofe gode &t;e &t;urh &ae;nne ge&t;anc ealdor heria&d;  heofona heahcyning her for life  and ic gem&ae;nscipe m&ae;rne getreowe &t;inra haligra her for life. 
 Lisse ic gelyfe leahtra gehwylces  and ic &t;one &ae;rest ealra getreowe  fl&ae;sces on foldan on &t;a forhtan tid  &t;&ae;r &d;u ece lif eallum d&ae;lest  swa her manna gehwylc metode gecwema&d;. 
