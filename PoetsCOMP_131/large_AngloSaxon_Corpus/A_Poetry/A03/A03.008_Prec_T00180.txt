 &D;us frod f&ae;der freobearn l&ae;rde  modsnottor mon  maga cystum eald  wordum wisf&ae;stum  &t;&ae;t he wel &t;unge: Do a &t;&ae;tte duge  deag &t;in gewyrhtu; god &t;e bi&t; symle goda gehwylces frea ond fultum  feond &t;am o&t;rum wyrsan gewyrhta. 
 Wene &t;ec &t;y betran  efn elne &t;is a &t;enden &t;u lifge. 
 F&ae;der ond modor freo &t;u mid heortan  maga gehwylcne  gif him sy meotud on lufan. 
 Wes &t;u &t;inum yldrum arf&ae;st symle  f&ae;gerwyrde  ond &t;e in fer&d;e l&ae;t &t;ine lareowas leofe in mode  &t;a &t;ec geornast to gode trymmen. 
 F&ae;der eft his sunu frod gegrette o&t;re si&t;e: Heald elne &t;is. 
 Ne freme firene  ne n&ae;fre freonde &t;inum  m&ae;ge man ne ge&t;afa  &t;y l&ae;s &t;ec meotud oncunne  &t;&ae;t &t;u sy wommes gewita. 
 He &t;e mid wite gielde&d;  swylce &t;am o&t;rum mid eadwelan. 
 &D;riddan sy&t;e &t;oncsnottor guma breostgehygdum his bearn l&ae;rde: Ne gewuna wyrsa  widan feore  &ae;ngum eahta  ac &t;u &t;e anne genim to gesprecan symle spella ond lara r&ae;dhycgende. 
 Sy ymb rice swa hit m&ae;ge. 
 Feor&t;an si&d;e f&ae;der eft l&ae;rde modleofne magan  &t;&ae;t he gemunde &t;is: Ne aswic sundorwine  ac a symle geheald ryhtum gerisnum. 
 R&ae;fn elne &t;is  &t;&ae;t &t;u n&ae;fre f&ae;cne weor&d;e freonde &t;inum. 
 Fiftan si&t;e f&ae;der eft ongon breostge&t;oncum his bearn l&ae;ran: Druncen beorg &t;e ond dollic word  man on mode ond in mu&t;e lyge  yrre ond &ae;feste ond idese lufan. 
 For&d;on sceal &ae;wiscmod oft si&t;ian  se &t;e gewite&d; in wifes lufan  fremdre meowlan. 
 &T;&ae;r bi&d; a firena wen  la&d;licre scome  long ni&d; wi&d; god  geotende gielp. 
 Wes &t;u a giedda wis  w&ae;r wi&d; willan  worda hyrde. 
 Siextan si&t;e sw&ae;s eft ongon &t;urh bli&d;ne ge&t;oht his bearn l&ae;ran: Ongiet georne hw&ae;t sy god o&t;&t;e yfel  ond toscead simle scearpe mode in sefan &t;inum ond &t;e a &t;&ae;t selle geceos. 
 A &t;e bi&d; ged&ae;led; gif &t;e deah hyge  wuna&d; wisdom in  ond &t;u wast geare ondgit yfles  heald &t;e elne wi&d;  feorma &t;u symle in &t;inum fer&d;e god. 
 Seofe&t;an si&t;e his sunu l&ae;rde f&ae;der  frod guma  s&ae;gde fela geongum: Seldan snottor guma sorgleas blissa&d;  swylce dol seldon dryme&d; sorgful ymb his for&d;gesceaft  nefne he f&ae;h&t;e wite. 
 W&ae;rwyrde sceal wisf&ae;st h&ae;le breostum hycgan  nales breahtme hlud. 
 Eahto&t;an si&t;e eald f&ae;der ongon his mago monian mildum wordum: Leorna lare l&ae;rgedefe  wene &t;ec in wisdom  weoruda scyppend hafa &t;e to hyhte  haligra gemynd  ond a so&d; to syge  &t;onne &t;u secge hw&ae;t. 
 Nige&t;an si&t;e n&ae;gde se gomola  eald u&d;wita s&ae;gde eaforan worn: nis nu fela folca &t;&ae;tte fyrngewritu healdan wille  ac him hyge brosna&d;  ellen cola&d;  idla&d; &t;eodscype; ne habba&d; wiht for &t;&ae;t  &t;eah hi wom don ofer meotudes bibod. 
 Monig sceal ongieldan sawelsusles. 
 Ac l&ae;t &t;inne sefan healdan for&d; fyrngewritu ond frean domas  &t;a &t;e her on m&ae;g&d;e gehw&ae;re men forl&ae;ta&t; swi&t;or asigan  &t;onne him sy sylfum ryht. 
 Teo&t;an si&t;e tornsorgna ful  eald eft ongon eaforan l&ae;ran: Snyttra bruce&t; &t;e fore sawle lufan warna&d; him wommas worda ond d&ae;da on sefan symle ond so&t; freme&d;; bi&d; him geofona gehwylc gode geyced  meahtum spedig  &t;onne he mon flyh&d;. 
 Yrre ne l&ae;t &t;e &ae;fre gewealdan  heah in hre&t;re  heoroworda grund wylme bismitan  ac him warna&d; &t;&ae;t on geheortum hyge. 
 H&ae;le sceal wisf&ae;st ond gemetlice  modes snottor  gleaw in gehygdum  georn wisdomes  swa he wi&d; &ae;lda m&ae;g eades hleotan. 
 Ne beo &t;u no to t&ae;lende  ne to tweospr&ae;ce  ne &t;e on mode l&ae;t men to fraco&t;e  ac beo leofwende  leoht on gehygdum ber breostcofan. 
 Swa &t;u  min bearn  gemyne frode f&ae;der lare ond &t;ec a wi&d; firenum geheald. 
