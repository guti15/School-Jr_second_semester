<tei.2 id="T00030">
<teiheader>
<filedesc>
<titlestmt>
<title type="st">Dan</title>
<title type="ss">Dan</title></titlestmt>
<editionstmt><edition n='2'><date>January 2000</date></edition></editionstmt>
<extent>~41 KB, 219 citations</extent>
<publicationstmt><publisher>Dictionary of Old English</publisher>
<address><addrline>130 St. George St. Rm. 14285</addrline>
<addrline>University of Toronto</addrline>
<addrline>Toronto, Ontario</addrline>
<addrline>M5S 3H1</addrline>
<addrline>CANADA</addrline>
</address>
<idno>A1.3</idno>
<availability><p>
We ask that you not copy and/or (re)distribute the corpus without the written consent of the Dictionary of Old English.  The individual scholar must take responsibility for clearing copyright with the editors and publishers of the editions used in his/her own citations of the material.</p></availability></publicationstmt>
<sourcedesc><bibl>Daniel:<author n="Krapp 1931">Krapp 1931,</author>111-32 <edition><title>The Junius Manuscript</title>, ASPR 1 (New York)</edition>.</bibl></sourcedesc></filedesc>
<encodingdesc><refsdecl><p>
Cited by line no. following ed.</p></refsdecl></encodingdesc>
<profiledesc><textclass><catref target="V"></textclass></profiledesc>
<revisiondesc><change><date>January 2000</date>
<respstmt><name>DOE</name><resp>staff</resp></respstmt><item>
Updated the bibliographic information from the Healey-Venezky "List of Texts".
</item>
</change></revisiondesc></teiheader>
<text><body><p>
<s id="T00030000100" n="1"> Gefr&ae;gn ic Hebreos eadge lifgean in Hierusalem, goldhord d&ae;lan, cyningdom habban, swa him gecynde w&ae;s, si&d;&d;an &t;urh metodes m&ae;gen on Moyses hand wear&d; wig gifen, wigena m&ae;nieo, and hie of Egyptum ut aforon, m&ae;gene micle.</s>
<s id="T00030000200" n="7"> &T;&ae;t w&ae;s modig cyn.</s>
<s id="T00030000300" n="8"> &T;enden hie &t;y rice r&ae;dan moston, burgum <corr>wealdan</corr>, w&ae;s him beorht wela.</s>
<s id="T00030000400" n="10"> &T;enden &t;&ae;t folc mid him hiera f&ae;der w&ae;re healdan woldon, w&ae;s him hyrde god, heofonrices weard, halig drihten, wuldres waldend.</s>
<s id="T00030000500" n="13"> Se &d;am werude geaf mod and mihte, metod alwihta, &t;&ae;t hie oft fela folca feore gesceodon, heriges helmum, &t;ara &t;e him hold ne w&ae;s, o&d;&t;&ae;t hie wlenco anwod &ae;t win&t;ege deofold&ae;dum, druncne ge&d;ohtas.</s>
<s id="T00030000600" n="19"> &T;a hie &ae;cr&ae;ftas ane forleton, metodes m&ae;genscipe, swa no man scyle his gastes lufan wi&d; gode d&ae;lan.</s>
<s id="T00030000700" n="22"> &T;a geseah ic <corr>&t;a</corr> gedriht in gedwolan hweorfan, Israhela cyn unriht don, wommas wyrcean.</s>
<s id="T00030000800" n="24"> &T;&ae;t w&ae;s weorc gode.</s>
<s id="T00030000900" n="25"> Oft he &t;am leodum <corr>to</corr> lare sende, heofonrices weard, halige gastas, &t;a &t;am werude wisdom budon.</s>
<s id="T00030001000" n="28"> Hie &t;&ae;re snytro so&d; gelyfdon lytle hwile, o&d;&t;&ae;t <corr>hie</corr> langung beswac eor&d;an dreamas eces r&ae;des, &t;&ae;t hie &ae;t si&d;estan sylfe forleton drihtnes domas, curon deofles cr&ae;ft.</s>
<s id="T00030001100" n="33"> &T;a wear&d; re&d;emod rices &d;eoden, unhold <corr>&t;eodum</corr> &t;am &t;e &ae;hte geaf.</s>
<s id="T00030001200" n="35"> <corr>Wisde</corr> him &ae;t frym&d;e, &d;a &d;e on fruman &ae;r &d;on w&ae;ron mancynnes metode dyrust, dugo&d;a dyrust, drihtne leofost; <corr>herepa&d;</corr> <corr>t&ae;hte</corr> to &t;&ae;re hean byrig, eorlum el&d;eodigum, on e&d;elland &t;&ae;r Salem stod searwum af&ae;stnod, weallum geweor&d;od.</s>
<s id="T00030001300" n="41"> To &t;&ae;s witgan foron, Caldea cyn, to ceastre for&d;, &t;&ae;r Israela &ae;hta w&ae;ron, bewrigene mid weorcum; to &t;am &t;&ae;t werod gefor, m&ae;gen&t;reat m&ae;re, manbealwes georn.</s>
<s id="T00030001400" n="46"> Awehte &t;one w&ae;lni&d; wera aldorfrea, Babilones brego, on his burhstede, Nabochodonossor, &t;urh ni&d;hete, &t;&ae;t he secan ongan sefan gehygdum hu he Israelum ea&d;ost meahte &t;urh gromra gang guman o&d;&t;ringan.</s>
<s id="T00030001500" n="52"> Gesamnode &t;a su&d;an and nor&d;an w&ae;lhreow werod, and west <corr>foran</corr> herige h&ae;&d;encyninga to &t;&ae;re hean byrig.</s>
<s id="T00030001600" n="55"> <corr>H&ae;fdon</corr> Israela e&d;elweardas  lufan, lifwelan, &t;enden hie let metod.</s>
<s id="T00030001700" n="57"> &T;a <corr>ic</corr> e&d;an gefr&ae;gn ealdfeonda cyn winburh wera.</s>
<s id="T00030001800" n="58"> &T;a wigan ne gelyfdon, bereafodon &t;a receda wuldor readan golde, since and seolfre, Salomones templ.</s>
<s id="T00030001900" n="61"> Gestrudan gestreona under stanhli&d;um, swilc eallswa &t;a eorlas agan sceoldon, o&d;&t;&ae;t hie burga gehwone abrocen h&ae;fdon, &t;ara &t;e &t;am folce to fri&d;e stodon.</s>
<s id="T00030002000" n="65"> Gehlodon him to hu&d;e hordwearda gestreon, <corr>feoh</corr> and <corr>fr&ae;twa</corr>, swilc &t;&ae;r funden w&ae;s, and &t;a mid &t;am &ae;htum eft si&d;edon, and gel&ae;ddon eac on langne si&d; Israela cyn, on eastwegas to Babilonia, beorna unrim, under hand h&ae;le&d; h&ae;&d;enum deman.</s>
<s id="T00030002100" n="72"> Nabochodonossor him on nyd dyde Israela bearn <corr>ofer</corr> ealle lufen, w&ae;pna lafe to weorc&t;eowum.</s>
<s id="T00030002200" n="75"> Onsende &t;a sinra &t;egna worn &t;&ae;s werudes <corr>west</corr> toferan, &t;&ae;t him &t;ara <corr>leoda</corr> land geheolde, e&d;ne e&d;el, &ae;fter Ebreum.</s>
<s id="T00030002300" n="79"> Het &t;a secan sine gerefan geond Israela earme lafe, hwilc &t;&ae;re geogo&d;e gleawost w&ae;re boca bebodes, &t;e &t;&ae;r brungen w&ae;s.</s>
<s id="T00030002400" n="83"> Wolde &t;&ae;t &t;a cnihtas cr&ae;ft leornedon, &t;&ae;t him snytro on sefan secgan mihte, nales &d;y &t;e he &t;&ae;t moste o&d;&d;e gemunan wolde &t;&ae;t he &t;ara gifena gode &t;ancode &t;e him &t;&ae;r to dugu&d;e drihten scyrede.</s>
<s id="T00030002500" n="88"> &T;a hie &t;&ae;r fundon <corr>&t;ry</corr> freagleawe &ae;&d;ele cnihtas and &ae;f&ae;ste, ginge and gode in gods&ae;de; an w&ae;s Annanias, o&d;er Azarias, &t;ridda Misael, metode gecorene.</s>
<s id="T00030002600" n="93"> &T;a &t;ry comon to &t;eodne foran, hearde and hige&t;ancle, &t;&ae;r se h&ae;&d;ena s&ae;t, cyning cor&d;res georn, in Caldea byrig.</s>
<s id="T00030002700" n="96"> &T;a hie &t;am wlancan wisdom sceoldon, weras Ebrea, wordum <corr>cy&d;an</corr>, higecr&ae;ft heane, &t;urh halig mod, &t;a se beorn bebead, Babilone weard, swi&d;mod cyning, sinum &t;egnum, &t;&ae;t &t;a frumgaras be feore d&ae;de, &t;&ae;t &t;am gengum &t;rym gad ne w&ae;re wiste ne w&ae;de in woruldlife.</s>
<s id="T00030002800" n="104"> &T;a w&ae;s breme Babilone weard, m&ae;re and modig ofer middangeard, egesful ylda bearnum.</s>
<s id="T00030002900" n="106"> No he &ae; fremede, ac in oferhygde &ae;ghw&ae;s lifde.</s>
<s id="T00030003000" n="108"> &T;a &t;am folctogan on frumsl&ae;pe, si&d;&d;an to reste gehwearf rice &t;eoden, com on sefan hwurfan swefnes woma, hu woruld w&ae;re wundrum geteod, ungelic yldum o&d; edsceafte.</s>
<s id="T00030003100" n="113"> Wear&d; him on sl&ae;pe so&d; gecy&d;ed, &t;&ae;tte rices gehw&ae;s re&d;e sceolde gelimpan, eor&d;an dreamas, ende wur&d;an.</s>
<s id="T00030003200" n="116"> &T;a onwoc wulfheort, se &ae;r wingal sw&ae;f, Babilone weard.</s>
<s id="T00030003300" n="117"> N&ae;s him bli&d;e hige, ac him sorh astah, swefnes woma.</s>
<s id="T00030003400" n="119"> No he gemunde &t;&ae;t him <corr>meted</corr> w&ae;s.</s>
<s id="T00030003500" n="120"> Het &t;a tosomne sinra leoda &t;a wiccungdom widost b&ae;ron, fr&ae;gn &t;a &d;a m&ae;nigeo hw&ae;t hine gem&ae;tte, &t;enden reordberend reste wunode.</s>
<s id="T00030003600" n="124"> Wear&d; he on &t;am egesan acol worden, &t;a he ne wisse word ne angin swefnes sines; het him secgan &t;eah.</s>
<s id="T00030003700" n="127"> &T;a him unbli&d;e andswaredon deofolwitgan (n&ae;s him dom gearu to asecganne swefen cyninge). Hu magon we swa dygle, drihten, ahicgan on sefan &t;inne, hu &d;e swefnede, o&d;&d;e wyrda gesceaft wisdom bude, gif &t;u his &ae;rest ne meaht or areccan?</s>
<s id="T00030003800" n="134"> &T;a him unbli&d;e andswarode wulfheort cyning, witgum sinum: N&ae;ron ge swa eacne ofer ealle men modge&t;ances swa ge me s&ae;gdon, and &t;&ae;t <corr>gecw&ae;don</corr>, &t;&ae;t ge cu&d;on mine aldorlege, swa me &ae;fter wear&d;, o&d;&d;e ic fur&d;or findan sceolde.</s>
<s id="T00030003900" n="141"> <corr>Nu</corr> ge m&ae;tinge mine ne cunnon, &t;a &t;e me for werode wisdom <corr>bera&d;</corr>.</s>
<s id="T00030004000" n="143"> Ge swelta&d; dea&d;e, nym&t;e ic dom wite so&d;an swefnes, &t;&ae;s min sefa myndga&d;.</s>
<s id="T00030004100" n="145"> Ne meahte &t;a seo m&ae;nigeo on &t;am me&d;elstede &t;urh witigdom wihte a&t;encean ne ahicgan, &t;a hit forh&ae;fed gewear&d; &t;&ae;tte hie s&ae;don swefn cyninge, wyrda gerynu, o&d;&t;&ae;t witga cwom, Daniel to dome, se w&ae;s drihtne gecoren, snotor and so&d;f&ae;st, in &t;&ae;t seld gangan.</s>
<s id="T00030004200" n="152"> Se <corr>w&ae;s</corr> ordfruma earmre lafe &t;&ae;re &t;e &t;am h&ae;&d;enan hyran sceolde.</s>
<s id="T00030004300" n="154"> Him god sealde gife of heofnum &t;urh hleo&d;orcwyde haliges gastes, &t;&ae;t him engel godes eall as&ae;gde swa his mandrihten gem&ae;ted wear&d;.</s>
<s id="T00030004400" n="158"> &D;a eode Daniel, &t;a d&ae;g lyhte, swefen reccan sinum frean, s&ae;gde him wislice wereda gesceafte, &t;&ae;tte sona ongeat swi&d;mod cyning ord and ende &t;&ae;s &t;e him ywed w&ae;s.</s>
<s id="T00030004500" n="163"> &D;a h&ae;fde Daniel dom micelne, bl&ae;d in Babilonia mid bocerum, si&d;&d;an he ges&ae;de swefen cyninge, &t;&ae;t he &ae;r for fyrenum onfon ne meahte, Babilonie weard, in his breostlocan.</s>
<s id="T00030004600" n="168"> No hw&ae;&d;ere &t;&ae;t Daniel gedon mihte &t;&ae;t he wolde metodes mihte gelyfan, ac he wyrcan ongan <corr>weoh</corr> on felda &t;am &t;e deormode Diran heton, se w&ae;s on &d;&ae;re &d;eode &d;e swa hatte, bresne Babilonige.</s>
<s id="T00030004700" n="173"> &T;&ae;re burge weard anne manlican ofer metodes est, gyld of golde, gumum ar&ae;rde, for &t;am &t;e gleaw ne w&ae;s, gumrices weard, re&d;e and r&ae;dleas, riht.</s>
<s id="T00030004800" n="178"> &T;a wear&d; h&ae;le&d;a hlyst &t;a hleo&d;or cwom byman stefne ofer burhware.</s>
<s id="T00030004900" n="180"> &T;a hie for &t;am cumble on cneowum s&ae;ton, onhnigon to &t;am herige h&ae;&d;ne &t;eode, wur&d;edon wihgyld, ne wiston wr&ae;stran r&ae;d, efndon unrihtdom, swa hyra aldor dyde, mane gemenged, mode gefrecnod.</s>
<s id="T00030005000" n="185"> Fremde folcm&ae;gen, swa hyra frea &ae;rest, unr&ae;d efnde, him &t;&ae;s &ae;fter becwom yfel endelean, unriht dyde.</s>
<s id="T00030005100" n="188"> &T;&ae;r &t;ry w&ae;ron on &t;&ae;s &t;eodnes byrig, eorlas Israela, &t;&ae;t hie a noldon hyra &t;eodnes dom &t;afigan onginnan, &t;&ae;t hie to &t;am beacne gebedu r&ae;rde, &d;eah &d;e &d;&ae;r on herige byman sungon.</s>
<s id="T00030005200" n="193"> &D;a w&ae;ron &ae;&d;elum <corr>god</corr> Abrahames bearn, w&ae;ron w&ae;rf&ae;ste, wiston drihten ecne uppe, <corr>&ae;lmihtigne</corr>.</s>
<s id="T00030005300" n="196"> Cnihtas cynegode cu&d; gedydon, &t;&ae;t hie him &t;&ae;t gold to gode noldon habban ne healdan, ac &t;one hean cyning, gasta hyrde, &d;e him gife sealde.</s>
<s id="T00030005400" n="200"> Oft hie to bote balde gecw&ae;don &t;&ae;t hie &t;&ae;s wiges wihte ne rohton, ne hie to &t;am gebede mihte geb&ae;don h&ae;&d;en heriges wisa, &t;&ae;t hie &t;ider hweorfan wolden, guman to &t;am gyldnan gylde, &t;e he him to gode geteode.</s>
<s id="T00030005500" n="205"> &T;egnas &t;eodne s&ae;gdon &t;&ae;t hie &t;&ae;re ge&t;eahte w&ae;ron, h&ae;ftas hearan, in &t;isse hean byrig, &t;a &t;is hegan ne willa&d;, ne &t;ysne wig wur&d;igean, &t;e &d;u &t;e to <corr>wuldre</corr> wundrum teodest.</s>
<s id="T00030005600" n="209"> &D;a him bolgenmod Babilone weard yrre andswarode, eorlum onm&ae;lde grimme &t;am gingum, and geocre oncw&ae;&d;, &t;&ae;t hie gegnunga gyldan sceolde o&d;&d;e &t;rowigean &t;reanied micel, frecne fyres wylm, nym&d;e hie fri&d;es wolde wilnian to &t;am wyrrestan, weras Ebrea, guman to &t;am golde, &t;e he him to gode teode.</s>
<s id="T00030005700" n="217"> Noldon &t;eah &t;a hyssas hyran larum in hige h&ae;&d;num.</s>
<s id="T00030005800" n="218"> Hogedon georne &t;&ae;t &ae; godes ealle gel&ae;ste, and ne awacodon wereda drihtne, ne &t;an m&ae; <corr>gehwurfe</corr> in h&ae;&d;endom, ne hie to facne freo&d;o wilnedan, &t;eah &t;e him se bitera dea&d; geboden w&ae;re.</s>
<s id="T00030005900" n="224"> &T;a wear&d; yrre anmod cyning, het he ofn onh&ae;tan to cwale cnihta feorum for&d;am &t;e hie his cr&ae;ftas onsocon.</s>
<s id="T00030006000" n="226"> &T;a he w&ae;s <corr>gegleded</corr>, swa he grimmost mihte, frecne fyres lige, &t;a he &t;yder folc samnode, and gebindan het, Babilone weard, grim and gealhmod, godes spelbodan.</s>
<s id="T00030006100" n="230"> Het &t;a his scealcas scufan &t;a hyssas in b&ae;lblyse, beornas geonge.</s>
<s id="T00030006200" n="232"> Gearo w&ae;s se him geoce gefremede; &t;eah &t;e hie swa grome nydde in f&ae;&d;m fyres lige, hw&ae;&d;ere heora feorh generede mihtig metodes weard.</s>
<s id="T00030006300" n="234"> Swa &t;&ae;t m&ae;nige gefrunon, halige him &t;&ae;r help geteode, sende him of hean rodore god, gumena weard, gast &t;one halgan.</s>
<s id="T00030006400" n="237"> Engel in &t;one ofn innan becwom &t;&ae;r hie &t;&ae;t aglac drugon, freobearn f&ae;&d;mum be&t;eahte under &t;am fyrenan hrofe.</s>
<s id="T00030006500" n="239"> Ne mihte &t;eah heora wlite gewemman <corr>owiht</corr> wylm &t;&ae;s w&ae;fran liges, &t;a hie se waldend nerede.</s>
<s id="T00030006600" n="241"> Hreohmod w&ae;s se h&ae;&d;ena &t;eoden, het hie hra&d;e b&ae;rnan.</s>
<s id="T00030006700" n="242"> &AE;led w&ae;s ungescead micel.</s>
<s id="T00030006800" n="242"> &T;a w&ae;s se ofen onh&ae;ted, isen eall &d;urhgleded.</s>
<s id="T00030006900" n="243"> Hine &d;&ae;r esnas m&ae;nige wurpon wudu on innan, swa him w&ae;s on wordum gedemed.</s>
<s id="T00030007000" n="245"> B&ae;ron brandas on bryne blacan fyres, wolde wulfheort cyning wall <corr>onsteallan</corr>, iserne ymb &ae;f&ae;ste, o&d;&t;&ae;t up gewat lig ofer leofum and &t;urh lust gesloh micle mare &t;onne gemet w&ae;re.</s>
<s id="T00030007100" n="250"> &D;a se lig gewand on la&d;e men, h&ae;&d;ne of halgum.</s>
<s id="T00030007200" n="251"> Hyssas w&ae;ron bli&d;emode, burnon scealcas ymb ofn utan, alet gehwearf teonfullum on teso.</s>
<s id="T00030007300" n="254"> &D;&ae;r to geseah Babilone brego.</s>
<s id="T00030007400" n="255"> <corr>Bli&d;e</corr> w&ae;ron eorlas Ebrea, ofestum heredon drihten on dreame, dydon swa hie cu&d;on ofne on innan, aldre generede.</s>
<s id="T00030007500" n="259"> Guman gl&ae;dmode god wur&d;edon, under &t;&ae;s f&ae;&d;me &t;e geflymed wear&d; frecne fyres h&ae;to.</s>
<s id="T00030007600" n="261"> Freobearn wurdon al&ae;ten liges gange, ne hie him &t;&ae;r la&d; gedydon.</s>
<s id="T00030007700" n="263"> N&ae;s him se sweg to sorge &d;on ma &t;e sunnan scima, ne se bryne beot m&ae;cgum <corr>&t;e</corr> in &t;am beote w&ae;ron, ac &t;&ae;t fyr fyr scyde to &d;am <corr>&t;e</corr> &d;a scylde worhton, <corr>hwearf</corr> on &t;a h&ae;&d;enan h&ae;ftas fram &t;am halgan cnihton, werigra wlite minsode, &t;a &d;e &d;y worce gef&ae;gon.</s>
<s id="T00030007800" n="268"> Geseah &d;a swi&d;mod cynig, &d;a he his sefan ontreowde, wundor on wite agangen; him &t;&ae;t wr&ae;clic &t;uhte.</s>
<s id="T00030007900" n="270"> Hyssas hale hwurfon in &t;am hatan ofne, ealle &ae;f&ae;ste &d;ry; him eac &t;&ae;r w&ae;s an on gesyh&d;e, engel &ae;lmihtiges.</s>
<s id="T00030008000" n="273"> Him &t;&ae;r <corr>on</corr> <corr>ofne</corr> owiht ne derede, ac w&ae;s &t;&ae;r inne ealles gelicost efne &t;onne on sumera sunne scine&d;, and deaw <corr>dryge</corr> on d&ae;ge weor&d;e&d;, winde geondsawen.</s>
<s id="T00030008100" n="277"> &T;&ae;t w&ae;s wuldres god &t;e hie generede wi&d; &t;am ni&d;hete.</s>
<s id="T00030008200" n="279"> &D;a Azarias inge&t;ancum hleo&d;rade halig &t;urh hatne lig, <corr>dreag</corr> d&ae;da georn, drihten herede, wer womma leas, and &t;a word acw&ae;&d;: Metod alwihta, hw&ae;t.</s>
<s id="T00030008300" n="283"> &T;u eart mihtum swi&d; ni&d;as to nergenne.</s>
<s id="T00030008400" n="284"> Is &t;in nama m&ae;re, wlitig and wuldorf&ae;st ofer wer&d;eode.</s>
<s id="T00030008500" n="286"> Siendon &t;ine domas in daga gehwam so&d;e and geswi&d;de and gesigef&ae;ste, swa &t;u eac sylfa eart.</s>
<s id="T00030008600" n="289"> Syndon &t;ine willan on woruldspedum rihte and gerume, rodora waldend.</s>
<s id="T00030008700" n="291"> Geoca user georne nu, gasta scyppend, and &t;urh <corr>hyldo</corr> help, halig drihten, nu we &t;ec for &t;reaum and for &d;eonydum and for ea&d;medum arna bidda&d;, lige belegde.</s>
<s id="T00030008800" n="295"> We &d;&ae;s lifgende worhton on worulde, eac &d;on wom dyde user yldran; for oferhygdum br&ae;con bebodo <corr>burhsittende</corr>, had oferhogedon halgan lifes.</s>
<s id="T00030008900" n="300"> Siendon we towrecene geond widne grund, heapum tohworfene, hyldelease; is user lif geond landa fela fraco&d; and gefr&ae;ge folca manegum, &t;a <corr>usic</corr> bewr&ae;con to &t;&ae;s wyrrestan eor&d;cyninga &ae;hta gewealde, on h&ae;ft heorugrimra, and we nu h&ae;&d;enra &t;eowned &t;olia&d;.</s>
<s id="T00030009000" n="307"> &T;&ae;s &t;e &t;anc sie, wereda wuldorcyning, &t;&ae;t &t;u us &t;as wrace teodest.</s>
<s id="T00030009100" n="309"> Ne forlet &t;u usic <corr>ane</corr>, ece drihten, for &d;am miltsum &d;e &d;ec men hliga&d;, and for &d;am treowum &t;e &t;u, tirum f&ae;st, ni&d;a nergend, genumen h&ae;fdest to Abrahame and to Isaace and to Iacobe, gasta scyppend.</s>
<s id="T00030009200" n="315"> &T;u him &t;&ae;t gehete &t;urh hleo&d;orcwyde, &t;&ae;t &t;u hyra frumcyn in fyrndagum ican wolde, &t;&ae;tte &ae;fter him on cneorissum cenned wurde, and seo m&ae;nigeo m&ae;re w&ae;re, <corr>had</corr> to hebbanne swa heofonsteorran bebuga&d; bradne hwyrft, <corr>o&d;&d;e</corr> <corr>brimfaro&t;es</corr>, s&ae;faro&d;a sand, geond sealtne w&ae;g <corr>in</corr> <corr>eare</corr> grynde&d;, &t;&ae;t his unrim a in wintra worn wur&d;an sceolde.</s>
<s id="T00030009300" n="325"> Fyl nu frumspr&ae;ce, &d;eah heora fea lifigen.</s>
<s id="T00030009400" n="326"> Wlitiga &t;inne wordcwyde and &t;in wuldor on us.</s>
<s id="T00030009500" n="327"> Gecy&d; cr&ae;ft and miht &t;&ae;t <corr>&t;a</corr> Caldeas and folca fela gefrigen habba&d;, &d;a &t;e under heofenum h&ae;&d;ene lifigea&d;, and &t;&ae;t &t;u ana eart ece drihten, weroda waldend, woruldgesceafta, sigora settend, so&d;f&ae;st metod.</s>
<s id="T00030009600" n="333"> Swa se halga wer hergende w&ae;s metodes miltse and his mihta sped rehte &t;urh reorde.</s>
<s id="T00030009700" n="335"> &D;a of roderum w&ae;s engel &ae;lbeorht ufan onsended, wlitescyne wer on his wuldorhaman, se him cwom to frofre and to feorhnere mid lufan and mid lisse.</s>
<s id="T00030009800" n="339"> Se &d;one lig tosceaf, halig and heofonbeorht, hatan fyres, tosweop hine and toswende &t;urh &t;a swi&d;an miht, ligges <corr>leoman</corr>, &t;&ae;t <corr>hyra</corr> lice ne w&ae;s owiht geegled, ac he on andan sloh fyr on feondas for fyrend&ae;dum.</s>
<s id="T00030009900" n="345"> &T;a w&ae;s on &t;am ofne, &t;&ae;r se engel becwom, windig and wynsum, wedere gelicost &t;onne hit on sumeres tid sended weor&d;e&d; dropena drearung on d&ae;ges hwile, wearmlic wolcna scur.</s>
<s id="T00030010000" n="349"> Swylc bi&d; wedera cyst, swylc w&ae;s on &t;am fyre frean mihtum halgum to helpe.</s>
<s id="T00030010100" n="351"> Wear&d; se hata lig todrifen and todw&ae;sced &t;&ae;r &t;a d&ae;dhwatan geond &t;one ofen eodon, and se engel mid, feorh nerigende, se &d;&ae;r feor&d;a w&ae;s, Annanias and Azarias and Misael.</s>
<s id="T00030010200" n="356"> &T;&ae;r &t;a modhwatan &t;ry on ge&d;ancum &d;eoden heredon, b&ae;don bletsian bearn Israela eall landgesceaft ecne drihten, &d;eoda waldend.</s>
<s id="T00030010300" n="360"> Swa hie &t;ry cw&ae;don, modum horsce, &t;urh gem&ae;ne word: &d;e gebletsige, bylywit f&ae;der, woruldcr&ae;fta wlite and weorca gehwilc.</s>
<s id="T00030010400" n="364"> Heofonas and englas, and hluttor w&ae;ter, &t;a &d;e <corr>ofer</corr> roderum on rihtne gesceaft wunia&d; in wuldre, &d;a &t;ec wur&d;ia&d;.</s>
<s id="T00030010500" n="367"> And &t;ec, &ae;lmihtig, ealle gesceafte, rodorbeorhtan tunglu, &t;a &t;e ryne healda&d;, sunna and mona, sundor anra gehwilc herige in hade.</s>
<s id="T00030010600" n="370"> And heofonsteorran, deaw and deor scur, &d;a &d;ec domige.</s>
<s id="T00030010700" n="372"> And &t;ec, mihtig god, gastas lofige.</s>
<s id="T00030010800" n="373"> Byrnende fyr and beorht sumor nergend herga&d;.</s>
<s id="T00030010900" n="374"> Niht somod and d&ae;g, and &t;ec landa gehwilc, leoht and &t;eostro, herige on hade, somod hat and ceald.</s>
<s id="T00030011000" n="377"> And &t;ec, frea mihtig, forstas and snawas, winterbiter weder and wolcenfaru, lofige on lyfte.</s>
<s id="T00030011100" n="379"> And &t;ec ligetu, blace, berhtmhwate, &t;a &t;ec bletsige.</s>
<s id="T00030011200" n="381"> Eall eor&d;an grund, ece drihten, hyllas and hrusan and hea beorgas, sealte s&ae;w&ae;gas, so&d;f&ae;st metod, eastream y&d;a and upcyme, w&ae;tersprync wylla, &d;a &d;ec wur&d;ia&d;.</s>
<s id="T00030011300" n="386"> Hwalas &d;ec heriga&d;, and hefonfugolas, lyftlacende, &t;a &d;e lagostreamas, w&ae;terscipe wecga&d;.</s>
<s id="T00030011400" n="388"> And wildu deor and neata gehwilc naman bletsie.</s>
<s id="T00030011500" n="390"> And manna bearn modum lufia&d;, and &t;ec Israela, &ae;hta scyppend, heriga&d; in hade, herran <corr>sinne</corr>.</s>
<s id="T00030011600" n="393"> And &t;ec haligra heortan cr&ae;ftas, so&d;f&ae;stra gehw&ae;s sawle and gastas, lofia&d; liffrean, lean sellende eallum <corr>eadmodum</corr>, ece drihten.</s>
<s id="T00030011700" n="397"> Annanias &d;ec and Adzarias and Misael metod domige breostge&d;ancum.</s>
<s id="T00030011800" n="399"> We &t;ec bletsia&d;, frea folca gehw&ae;s, f&ae;der &ae;lmihtig, so&d; sunu metodes, sawla nergend, h&ae;le&d;a helpend, and &t;ec, halig gast, <corr>wur&d;ia&d;</corr> in wuldre, witig drihten.</s>
<s id="T00030011900" n="404"> We &d;ec heriga&d;, halig drihten, and gebedum brema&d;.</s>
<s id="T00030012000" n="405"> &T;u gebletsad eart, gewur&d;ad <corr>wideferh&d;</corr> ofer worulde hrof, heahcyning heofones, halgum mihtum, lifes leohtfruma, ofer landa gehwilc.</s>
<s id="T00030012100" n="409"> &D;a &t;&ae;t ehtode <corr>ealdor</corr> &t;eode, Nabochodonossor, wi&d; &t;am <corr>nehstum</corr> folcgesi&d;um: &t;&ae;t eower fela geseah, <corr>&t;eode</corr> mine, &t;&ae;t we &t;ry <corr>sendon</corr>, geboden to b&ae;le in byrnende fyres leoman.</s>
<s id="T00030012200" n="414"> Nu ic &t;&ae;r feower men geseo to so&d;e, nales me <corr>sefa</corr> leoge&d;.</s>
<s id="T00030012300" n="416"> &D;a cw&ae;&d; se &d;e w&ae;s cyninges r&ae;swa, wis and wordgleaw: &t;&ae;t is wundra sum &t;&ae;t we &d;&ae;r eagum on locia&d;.</s>
<s id="T00030012400" n="419"> Ge&d;enc, &d;eoden min, &t;ine gerysna.</s>
<s id="T00030012500" n="420"> Ongyt georne hwa &t;a gyfe sealde gingum <corr>g&ae;delingum</corr>.</s>
<s id="T00030012600" n="421"> Hie god heriga&d;, anne ecne, and ealles him be naman gehwam on neod spreca&d;, &t;ancia&d; &t;rymmes &t;ristum wordum, cwe&d;a&d; he sie ana &ae;lmihtig god, witig wuldorcyning, worlde and heofona.</s>
<s id="T00030012700" n="427"> Aban &t;u &t;a beornas, brego Caldea, ut of ofne.</s>
<s id="T00030012800" n="428"> Nis hit owihtes god &t;&ae;t hie sien on &t;am la&d;e leng &t;onne &t;u &t;urfe.</s>
<s id="T00030012900" n="430"> Het &t;a se cyning to him cnihtas gangan.</s>
<s id="T00030013000" n="431"> Hyssas hearde hyrdon lare, cyrdon cynegode swa hie gecy&d;de w&ae;ron, hwurfon h&ae;le&d; geonge to &t;am h&ae;&d;enan foran.</s>
<s id="T00030013100" n="434"> W&ae;ron &t;a <corr>bende</corr> forburnene &t;e him on banum lagon, la&d;searo leoda cyninges, and hyra lice geborgen.</s>
<s id="T00030013200" n="436"> N&ae;s hyra wlite gewemmed, ne n&ae;nig wroht on hr&ae;gle, ne feax fyre besw&ae;led, ac hie on fri&d;e drihtnes of &d;am grimman gryre glade treddedon, gleawmode guman, on gastes hyld.</s>
<s id="T00030013300" n="440"> &D;a gewat se engel up secan him ece dreamas on heanne hrof heofona rices, heh &t;egn and hold halgum metode.</s>
<s id="T00030013400" n="443"> H&ae;fde on &t;am wundre gewur&d;od &d;e &t;a gewyrhto ahton.</s>
<s id="T00030013500" n="444"> Hyssas <corr>heredon</corr> drihten for &t;am h&ae;&d;enan folce, <corr>septon</corr> hie so&d;cwidum and him s&ae;don fela so&d;ra tacna, o&d;&t;&ae;t he sylfa gelyfde &t;&ae;t se w&ae;re mihta waldend se &d;e hie of &d;am mirce generede.</s>
<s id="T00030013600" n="448"> Gebead &t;a se br&ae;sna Babilone weard swi&d;mod sinum leodum, &t;&ae;t se w&ae;re his aldre scyldig, se &d;&ae;s onsoce &t;&ae;tte so&d; w&ae;re m&ae;re mihta waldend, se hie of &t;am mor&d;re alysde.</s>
<s id="T00030013700" n="452"> Ag&ae;f him &t;a his leoda lafe &t;e &t;&ae;r gel&ae;dde w&ae;ron <corr>on</corr> <corr>&ae;ht</corr> ealdfeondum, &t;&ae;t hie are h&ae;fdon.</s>
<s id="T00030013800" n="454"> W&ae;s heora bl&ae;d in Babilone, si&d;&d;an hie &t;one bryne fandedon, dom wear&d; &ae;fter dugu&d;e gecy&d;ed, si&d;&d;an hie drihtne gehyrdon.</s>
<s id="T00030013900" n="456"> W&ae;ron hyra r&ae;das rice, si&d;&d;an hie rodera waldend, halig heofonrices weard, wi&d; &t;one hearm gescylde.</s>
<s id="T00030014000" n="458"> &T;a ic secan gefr&ae;gn so&d;um wordum, si&d;&d;an he wundor onget, Babilone weard, &t;urh fyres bryne, hu &t;a hyssas &t;ry hatan ofnes, f&ae;rgryre fyres, oferfaren h&ae;fdon.</s>
<s id="T00030014100" n="463"> Wylm &t;urhwodon, swa him wiht ne sceod grim gleda ni&d;, <corr>godes</corr> spelbodan, frecnan fyres, ac him fri&d; drihtnes wi&d; &t;&ae;s egesan gryre aldor gescylde.</s>
<s id="T00030014200" n="467"> &D;a se &d;eoden ongan ge&d;inges wyrcan; het &t;a tosomne sine leode, and &t;a on &t;am me&d;le ofer menigo bebead wyrd gewordene and wundor godes, &t;&ae;tte on &t;am cnihtum gecy&d;ed w&ae;s: Onhicga&d; nu halige mihte, wise wundor godes.</s>
<s id="T00030014300" n="473"> We gesawon &t;&ae;t he wi&d; cwealme gebearh cnihtum on ofne, lacende lig, &t;am &t;e his lof b&ae;ron; for&t;am he is ana ece drihten, <corr>dema</corr> &ae;lmihtig, se &d;e him dom forgeaf, spowende sped, &t;am &t;e his spel bera&d;.</s>
<s id="T00030014400" n="479"> For&d;on witiga&d; &t;urh wundor monig halgum gastum &t;e his hyld curon.</s>
<s id="T00030014500" n="481"> Cu&d; is &t;&ae;t me Daniel dyglan swefnes <corr>so&d;</corr> ges&ae;de, &t;&ae;t &ae;r swi&d;e o&d;stod manegum on mode minra leoda, for&t;am &ae;lmihtig eacenne gast in sefan sende, snyttro cr&ae;ftas.</s>
<s id="T00030014600" n="486"> Swa wordum spr&ae;c werodes r&ae;swa, Babilone weard, si&d;&d;an he beacen onget, swutol tacen godes.</s>
<s id="T00030014700" n="488"> No &t;y sel dyde, ac &t;am &ae;&d;elinge oferhygd gesceod, wear&d; him hyrra hyge and on heortan ge&d;anc mara <corr>on</corr> modsefan &t;onne gemet w&ae;re, o&d;&t;&ae;t hine mid nyde ny&d;or asette metod &ae;lmihtig, swa he manegum de&d; &t;ara &t;e &t;urh oferhyd up astige&d;.</s>
<s id="T00030014800" n="495"> &T;a him wear&d; on sl&ae;pe swefen &ae;tywed, Nabochodonossor; him &t;&ae;t neh gewear&d;.</s>
<s id="T00030014900" n="497"> &T;uhte him &t;&ae;t on foldan f&ae;gre stode wudubeam wlitig, se w&ae;s wyrtum f&ae;st, beorht on bl&ae;dum.</s>
<s id="T00030015000" n="499"> N&ae;s he bearwe gelic, ac he <corr>hlifode</corr> to heofontunglum, swilce he oferf&ae;&d;mde foldan sceatas, ealne middangeard, o&d; merestreamas, twigum and telgum.</s>
<s id="T00030015100" n="503"> &D;&ae;r he to geseah, &t;uhte him &t;&ae;t se wudubeam wilddeor scylde, ane &ae;te eallum heolde, swylce fuglas eac heora feorhnere on &t;&ae;s beames bledum name.</s>
<s id="T00030015200" n="508"> &D;uhte him &t;&ae;t engel ufan of roderum stigan cwome and stefne abead, torhtan reorde.</s>
<s id="T00030015300" n="510"> Het &t;&ae;t treow ceorfan and &t;a <corr>wildan</corr> deor on weg fleon, swylce eac &t;a fugolas, &t;onne his fyll come.</s>
<s id="T00030015400" n="513"> Het &t;onne besn&ae;dan seolfes bl&ae;dum, twigum and telgum, and &t;eh tacen wesan, wunian <corr>wyrtruman</corr> &t;&ae;s wudubeames eor&d;an f&ae;stne, o&d;&t;&ae;t eft cyme grene bleda, &t;onne god sylle.</s>
<s id="T00030015500" n="518"> Het eac gebindan beam &t;one miclan &ae;renum clammum and isernum, and ges&ae;ledne in susl don, &t;&ae;t his mod wite &t;&ae;t migtigra wite wealde&d; &t;onne he him wi&d; m&ae;ge.</s>
<s id="T00030015600" n="523"> &T;a of sl&ae;pe onwoc, swefn w&ae;s &ae;t ende, eor&d;lic &ae;&d;eling, him &t;&ae;s egesa stod, gryre fram &d;am gaste &d;e &t;yder god sende.</s>
<s id="T00030015700" n="526"> Het &t;a tosomne sine leode, folctogan <corr>feran</corr>, fr&ae;gn ofer ealle swi&d;mod cyning hw&ae;t &t;&ae;t swefen bude, nalles &t;y he wende &t;&ae;t hie hit wiston, ac he cunnode hu hie cwe&d;an woldon.</s>
<s id="T00030015800" n="531"> &D;a w&ae;s to &d;am dome Daniel haten, godes spelboda.</s>
<s id="T00030015900" n="532"> Him w&ae;s g&ae;st geseald, halig of heofonum, se his hyge trymede.</s>
<s id="T00030016000" n="534"> On &t;am drihtenweard deopne wisse sefan sidne ge&t;anc and snytro cr&ae;ft, wisne wordcwide.</s>
<s id="T00030016100" n="536"> <corr>Oft</corr> he wundor manig, metodes mihta, for men &ae;tb&ae;r.</s>
<s id="T00030016200" n="538"> &T;a he secgan ongan swefnes woman, heahheort and h&ae;&d;en heriges wisa, ealne &t;one egesan &t;e him eowed w&ae;s.</s>
<s id="T00030016300" n="541"> B&ae;d hine areccan hw&ae;t seo run bude, hofe haligu word and in hige funde to gesecganne so&d;um wordum hw&ae;t se beam bude &t;e he blican geseah, and him witgode wyrda ge&t;ingu.</s>
<s id="T00030016400" n="546"> He &d;a swigode, hw&ae;&d;ere so&d; ongeat, Daniel &ae;t &t;am dome, &t;&ae;t his drihten w&ae;s, gumena aldor, wi&d; god scyldig.</s>
<s id="T00030016500" n="549"> Wandode se wisa, hw&ae;&d;re he worde cw&ae;&d;, <corr>&ae;cr&ae;ftig</corr> ar, to &t;am &ae;&d;elinge: &t;&ae;t is, weredes weard, wundor unlytel, &t;&ae;t &t;u gesawe &t;urh swefen cuman, heofonheane beam and &t;a halgan word, yrre and egeslicu.</s>
<s id="T00030016600" n="554"> &T;a se engel cw&ae;&d;, &t;&ae;t &t;&ae;t treow sceolde, telgum besn&ae;ded, foran afeallan, &t;&ae;t &ae;r f&ae;ste stod, and &t;onne mid deorum dreamleas beon, westen wunian, and his wyrtruman foldan befolen, fyrstmearc wesan stille on sta&d;ole, swa seo stefn gecw&ae;&d;, ymb seofon tida s&ae;de eft onfon.</s>
<s id="T00030016700" n="562"> Swa &t;in bl&ae;d li&d;.</s>
<s id="T00030016800" n="562"> Swa se beam geweox, heah to heofonum, swa &t;u h&ae;le&d;um eart ana eallum eor&d;buendum weard and wisa.</s>
<s id="T00030016900" n="565"> Nis &t;e wi&d;erbreca, man on moldan, nym&d;e metod ana.</s>
<s id="T00030017000" n="567"> Se &d;ec aceorfe&d; of cyningdome, and &d;ec wineleasne on wr&ae;c sende&d;, and &t;onne onhweorfe&d; heortan &t;ine, &t;&ae;t &t;u ne <corr>gemyndgast</corr> &ae;fter mandreame, ne gewittes wast butan wildeora &t;eaw, ac &t;u lifgende lange &t;rage heorta hlypum geond holt wunast.</s>
<s id="T00030017100" n="574"> Ne bi&d; &t;ec m&ae;lmete nym&t;e mores gr&ae;s, ne rest witod, ac &t;ec regna scur wece&d; and wrece&d; swa wildu deor, o&d;&t;&ae;t &t;u ymb seofon winter so&d; gelyfest, &t;&ae;t sie an metod eallum mannum, reccend and rice, se on roderum is.</s>
<s id="T00030017200" n="580"> Is me swa &t;eah willa &t;&ae;t se wyrtruma stille w&ae;s on sta&d;ole, swa seo stefn gecw&ae;&d;, and ymbe seofan tide s&ae;de onfenge.</s>
<s id="T00030017300" n="583"> Swa &t;in rice restende bi&d;, <corr>anwalh</corr> for eorlum, o&d;&t;&ae;t &t;u eft cymst.</s>
<s id="T00030017400" n="585"> Gehyge &t;u, frea min, f&ae;stlicne r&ae;d.</s>
<s id="T00030017500" n="586"> Syle &ae;lmyssan, wes earmra hleo, &t;inga for &d;eodne, &ae;r &d;am seo &t;rah cyme &t;&ae;t he &t;ec aworpe of woruldrice.</s>
<s id="T00030017600" n="589"> Oft metod al&ae;t monige &d;eode wyrcan <corr>bote</corr>, &t;onne hie woldon sylfe, fyrene f&ae;stan, &ae;r him f&ae;r godes &t;urh egesan gryre aldre gesceode.</s>
<s id="T00030017700" n="593"> No &t;&ae;s fela Daniel to his drihtne gespr&ae;c so&d;ra worda &t;urh snytro cr&ae;ft, &t;&ae;t &t;&ae;s a se rica reccan wolde, middangeardes weard, ac his mod astah, heah fram heortan; he &t;&ae;s hearde ongeald.</s>
<s id="T00030017800" n="598"> Ongan &d;a gyddigan &t;urh gylp micel Caldea cyning &t;a he <corr>ceastergeweorc</corr>, Babilone burh, on his bl&ae;de geseah, Sennera feld sidne bewindan, heah hlifigan.</s>
<s id="T00030017900" n="602"> &T;&ae;t se heretyma werede geworhte &t;urh wundor micel, wear&d; &d;a anhydig ofer ealle men, swi&d;mod in sefan, for &d;&ae;re sundorgife &t;e him god sealde, gumena rice, world to gewealde in wera life: &d;u eart seo micle and min seo m&ae;re burh &t;e ic geworhte to wur&d;myndum, rume rice.</s>
<s id="T00030018000" n="610"> Ic reste on &t;e, eard and e&d;el, agan wille.</s>
<s id="T00030018100" n="612"> &D;a for &d;am gylpe gumena drihten forfangen wear&d; and on fleam gewat, ana on oferhyd ofer ealle men.</s>
<s id="T00030018200" n="615"> Swa <corr>wod</corr> wera on gewindagum geocrostne si&d; in godes wite, &d;ara &t;e eft lifigende leode begete, Nabochodonossor, si&d;&d;an him ni&d; godes, hre&d; of heofonum, hete gesceode.</s>
<s id="T00030018300" n="620"> Seofon winter samod susl &t;rowode, wildeora westen, winburge cyning.</s>
<s id="T00030018400" n="622"> &D;a se earfo&d;m&ae;cg up locode, wilddeora gewita, &t;urh wolcna gang.</s>
<s id="T00030018500" n="624"> Gemunde &t;a on mode &t;&ae;t metod w&ae;re, heofona heahcyning, h&ae;le&d;a bearnum ana ece gast.</s>
<s id="T00030018600" n="626"> &T;a he eft onhwearf wodan gewittes, &t;&ae;r &t;e he &ae;r wide b&ae;r herewosan hige, heortan getenge.</s>
<s id="T00030018700" n="629"> &T;a his gast ahwearf in godes gemynd, mod to mannum, si&d;&d;an he metod onget.</s>
<s id="T00030018800" n="631"> Gewat &t;a earmsceapen eft si&d;ian, nacod nydgenga, ni&d; ge&d;afian, wundorlic wr&ae;cca and w&ae;da leas, m&ae;tra on modge&d;anc, to mancynne, &d;onne gumena weard in gylpe w&ae;s.</s>
<s id="T00030018900" n="636"> Stod middangeard &ae;fter mandrihtne, eard and e&d;el &ae;fter &t;am &ae;&d;elinge, seofon winter samod, swa no swi&d;rode rice under roderum o&d;&t;&ae;t se r&ae;swa com.</s>
<s id="T00030019000" n="640"> &T;a w&ae;s eft geseted in aldordom Babilone weard, h&ae;fde beteran &d;eaw, leohtran geleafan in liffruman, &t;&ae;tte god sealde gumena gehwilcum welan swa wite, swa he wolde sylf.</s>
<s id="T00030019100" n="645"> Ne lengde &t;a leoda aldor witegena wordcwyde, ac he wide bead metodes mihte &t;&ae;r he meld ahte, si&d;f&ae;t s&ae;gde sinum leodum, wide wa&d;e &t;e he mid wilddeorum ateah, o&d;&t;&ae;t him frean godes in gast becwom r&ae;df&ae;st sefa, &d;a he to roderum beseah.</s>
<s id="T00030019200" n="652"> Wyrd w&ae;s geworden, wundor gecy&d;ed, swefn gese&d;ed, susl awunnen, dom gedemed, swa &ae;r Daniel cw&ae;&d;, &t;&ae;t se folctoga findan sceolde earfo&d;si&d;as for his ofermedlan.</s>
<s id="T00030019300" n="657"> Swa he ofstlice godspellode metodes mihtum for mancynne, si&d;&d;an in Babilone burhsittendum lange hwile lare s&ae;gde, Daniel domas.</s>
<s id="T00030019400" n="661"> Si&d;&d;an deora gesi&d;, wildra w&ae;rgenga, of wa&d;e cwom, Nabochodonossor of ni&d;wracum, si&d;&d;an weardode wide rice, heold h&ae;le&d;a gestreon and &t;a hean burh, frod, foremihtig folca r&ae;swa, Caldea cyning, o&d;&t;&ae;t him cwelm gesceod, swa him ofer eor&d;an andsaca ne w&ae;s gumena &ae;nig o&d;&t;&ae;t him god wolde &t;urh hryre hreddan hea rice.</s>
<s id="T00030019500" n="671"> Si&d;&d;an &t;&ae;r his aferan ead bryttedon, welan, wunden gold, in &t;&ae;re widan byrig, ealhstede eorla, unwaclice, heah hordm&ae;gen, &t;a hyra hlaford l&ae;g.</s>
<s id="T00030019600" n="675"> &D;a in &d;&ae;re &d;eode awoc his &t;&ae;t &t;ridde cneow.</s>
<s id="T00030019700" n="676"> W&ae;s Baldazar burga aldor, weold wera rices, o&d;&t;&ae;t him wlenco gesceod, oferhyd egle.</s>
<s id="T00030019800" n="678"> &D;a w&ae;s ended&ae;g &d;&ae;s &d;e Caldeas cyningdom ahton.</s>
<s id="T00030019900" n="680"> &D;a metod onlah Medum and Persum aldordomes <corr>ymb</corr> lytel f&ae;c, let Babilone bl&ae;d swi&d;rian, &t;one &t;a h&ae;le&d; healdan sceoldon.</s>
<s id="T00030020000" n="684"> Wiste he ealdormen in unrihtum, &d;a &d;e &d;y rice r&ae;dan sceoldon.</s>
<s id="T00030020100" n="686"> &D;a &t;&ae;t gehogode hamsittende, Meda aldor, &t;&ae;t &ae;r man ne ongan, &t;&ae;t he Babilone abrecan wolde, alhstede eorla, &t;&ae;r &ae;&d;elingas under wealla hleo welan brytnedon.</s>
<s id="T00030020200" n="691"> &T;&ae;t w&ae;s &t;ara f&ae;stna folcum cu&d;ost, m&ae;st and m&ae;rost &t;ara &t;e men bun, Babilon burga, o&d;&t;&ae;t Baldazar &t;urh gylp grome godes <corr>frasade</corr>.</s>
<s id="T00030020300" n="695"> S&ae;ton him &ae;t wine wealle belocene, ne onegdon na orlegra ni&d;, &t;eah &d;e feonda folc feran cwome herega ger&ae;dum to &t;&ae;re heahbyrig &t;&ae;t hie Babilone abrecan mihton.</s>
<s id="T00030020400" n="700"> Ges&ae;t &t;a to symble si&d;estan d&ae;ge Caldea cyning mid cneomagum, &t;&ae;r medugal wear&d; m&ae;genes wisa.</s>
<s id="T00030020500" n="703"> Het &t;am <corr>&ae;&d;elum</corr> beran Israela gestreon, huslfatu halegu, on hand werum, &t;a &ae;r Caldeas mid cyne&d;rymme, cempan in ceastre, cl&ae;ne genamon, gold in Gerusalem, &d;a hie Iudea bl&ae;d forbr&ae;con billa ecgum, and &t;urh hleo&d;orcyme, herige genamon beorhte fr&ae;twe.</s>
<s id="T00030020600" n="710"> &D;a hie tempel strudon, Salomanes seld, swi&d;e gulpon.</s>
<s id="T00030020700" n="712"> &D;a wear&d; bli&d;emod burga aldor, gealp gramlice gode on andan, cw&ae;&d; &t;&ae;t his hergas hyrran w&ae;ron and mihtigran mannum to fri&d;e &t;onne Israela ece drihten.</s>
<s id="T00030020800" n="717"> Him &t;&ae;t tacen wear&d; &t;&ae;r he to starude, egeslic for eorlum innan healle, &t;&ae;t he for leodum ligeword gecw&ae;&d;, &t;a &t;&ae;r in egesan engel drihtnes let his hand cuman in &t;&ae;t hea seld, wrat &t;a in wage worda gerynu, baswe bocstafas, burhsittendum.</s>
<s id="T00030020900" n="724"> &D;a wear&d; folctoga forht on mode, acul for &t;am egesan.</s>
<s id="T00030021000" n="725"> Geseah he engles hand in sele writan Sennera wite.</s>
<s id="T00030021100" n="727"> &T;&ae;t gyddedon gumena m&ae;nigeo, h&ae;le&d; in healle, hw&ae;t seo hand write to &t;am beacne burhsittendum.</s>
<s id="T00030021200" n="730"> Werede comon on &t;&ae;t wundor seon.</s>
<s id="T00030021300" n="731"> Sohton &t;a swi&d;e in sefan gehydum, hw&ae;t seo hand write haliges gastes.</s>
<s id="T00030021400" n="733"> Ne mihton ar&ae;dan runcr&ae;ftige men engles &ae;rendbec, &ae;&d;elinga cyn, o&d;&t;&ae;t Daniel com, drihtne gecoren, snotor and so&d;f&ae;st, in &t;&ae;t seld gangan.</s>
<s id="T00030021500" n="737"> &D;am w&ae;s on gaste godes cr&ae;ft micel, to &t;am ic georne gefr&ae;gn gyfum ceapian burhge weardas &t;&ae;t he him bocstafas ar&ae;dde and arehte, hw&ae;t seo run bude.</s>
<s id="T00030021600" n="741"> Him &ae;cr&ae;ftig andswarode, godes spelboda, gleaw ge&d;ances: No ic wi&d; feohsceattum ofer folc bere drihtnes domas, ne &d;e duge&d;e can, ac &t;e unceapunga orl&ae;g secge, worda gerynu, &t;a &t;u wendan ne miht.</s>
<s id="T00030021700" n="747"> &T;u for anmedlan in &ae;ht bere huslfatu halegu, on hand werum.</s>
<s id="T00030021800" n="749"> On &t;am ge deoflu drincan ongunnon, &d;a &ae;r Israela in &ae; h&ae;fdon &ae;t godes earce, o&d;&t;&ae;t hie gylp beswac, windruncen gewit, swa &t;e wur&d;an sceal.</s>
<s id="T00030021900" n="753"> No &t;&ae;t &t;in aldor &ae;fre wolde godes goldfatu in gylp beran, ne &d;y hra&d;or hremde, &d;eah &d;e here brohte Israela gestreon in his &ae;hte geweald, ac &t;&ae;t oftor gecw&ae;&d; aldor &d;eoda so&d;um wordum ofer sin m&ae;gen, si&d;&d;an him wuldres weard wundor gecy&d;de, &t;&ae;t he w&ae;re ana ealra gesceafta drihten and waldend, se him dom forgeaf, unscyndne bl&ae;d eor&d;an rices, and &t;u lignest nu &t;&ae;t sie lifgende, se ofer deoflum duge&t;um wealde&d;.</s>
</p></body></text></tei.2>

