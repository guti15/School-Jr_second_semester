 Men &d;a leofestan  us gedafena&t; &ae;rest &t;&ae;t we gemunen &amp; gereccen be Gode &ae;lmihtigum  &t;e geworhte heofonas &amp; eor&d;an &amp; ealle gesceafta  &t;one we sculon gelyfan &t;rynlicne on hadum &amp; anlicne on spede: o&d;er is so&d;lice se had &ae;lmihtiges f&ae;der  o&d;er is &ae;lmihtiges suna  o&d;er ys &ae;lmihtiges haliges gastes  &amp; &t;eahhw&ae;&d;ere we sceolon andettan anne God on m&ae;gen&t;rymme &amp; on mihte &amp; on godcundnesse  for &t;am se f&ae;der ys ece God  &amp; se sunu is ece God  &amp; se haliga gast ys ece God. 
 Ealle &t;ry  se f&ae;der &amp; se sunu &amp; se haliga gast  w&ae;ron &ae;fre efenece &amp; &ae;fre beo&d;  &amp; hie &t;ry an God syndon. 
 Fram &t;am  &t;urh &t;&ae;ne &amp; on &t;am syndon geworhte ealle &t;a &t;inc &t;e gesewene syndon &amp; ealle &t;a &t;e ungesewene syndon  &t;a ne m&ae;g nan eor&t;lic man ealle asecgan. 
 &AE;rest on frym&t;e he geworhte heofonas &amp; eor&d;an &amp; s&ae; &amp; ealle &t;a &t;inc &t;e on him syndon  &amp; ealle &t;a englas &t;e on heofonum syndon. 
 &amp; ealle &t;a &d;e of englum to deoflum forsceapene wurdon  ealle he hie of him sylfum mid his oro&d;e ut ableow -- &amp; &t;one &t;e he forem&ae;rostne h&ae;fde ofer ealle &t;a o&d;re englas &t;e Lucifer w&ae;s haten  &t;&ae;t ys on ure ge&t;eode leohtberend gereht  ac he eft  &t;a he hine sylfne his scyppende gelicne don wolde &amp; him &t;rymsetle on nor&d;d&ae;le heofona rices getimbrian wolde  of &d;am he ricene afeoll. 
 &amp; ealle &t;a &d;e &ae;t &d;am r&ae;de mid him w&ae;ron &amp; him &ae;fter besawon  ealle hie wurdon of englum to deoflum forsceapene &amp; on helle bescofene  &t;&ae;r hie on ecnesse witu &t;olia&d;  for &d;am &t;e hie forhogedon hira scyppend  &ae;lmihtigne God. 
 Sy&d;&d;an he geworhte of eor&d;an lame &t;one &ae;restan man &t;e &ae;fre w&ae;s  &t;one he be naman Adam nemde  &amp; him on bebleow liflicne gast. 
 &amp; him ealle eor&d;an gesceafta on geweald sealde &amp; s&ae;s fixas  &t;&ae;t hie him hyrsumian sceoldon. 
 &amp; he him eallum naman gesceop  &ae;g&d;er ge nytenum ge fugelum ge fixum  &amp; hie ealle gyt be &d;am naman fram eallum mannum synt genemnede &d;e him Adam &ae;t frym&d;e gesceop. 
 &amp; dryhten &ae;lmihtig of Adames wynstran sidan genam &t;&ae;t ribb &t;e he &t;&ae;t wif ofgeworhte &t;e Eua hatte. 
 Of &d;am twam &t;urh Godes mihte is ealles middangeardes folc framcumen. 
 &amp; him God forgeaf &t;&ae;t hie ealles geweald agan moston &t;e on eor&d;an w&ae;re  butan anes treowes bleda &t;e is genemned lifes treow  &amp; we hit nemna&d; fictreow. 
 &T;&ae;t treow ys on middan neorxnawange. 
 Be &d;am treowe Crist sylf forewarnode &ae;g&d;er ge Adam ge Euan  &amp; him s&ae;de bam &t;&ae;t swa hwylcum d&ae;ge swa hie &d;&ae;s treowes bleda &ae;ton  hie sceoldon forweor&d;an. 
 &amp; hie eac swa dydon. 
 Ac &d;a se deofol geseah &amp; wiste &t;&ae;t him God swa mycel forgifen h&ae;fde  &amp; he sylf beswicen w&ae;s &amp; &t;a &t;e mid him of heofonum gefeollon  &t;a &d;ohte he to beswicanne hie  eall swa he sylf beswicen w&ae;s. 
 Gehweorrfde hine sylfne &t;a on anre n&ae;dran hiwe  &amp; hie butu beswac &amp; forl&ae;rde. 
 S&ae;de him &t;&ae;t swa hwylcum d&ae;ge swa hie &t;&ae;s treowes bleda &ae;ton  &t;&ae;t hie w&ae;ron sy&d;&d;an &t;am gelice &t;e hie geworhte. 
 Ac hit him wear&d; biterlice forgolden on hyra life ge eac &ae;fter  &ae;g&d;er ge him ge eallum mancynne &t;e him fram cwom  o&d; ures dryhtnes tocyme. 
 Nigon hund wintra &amp; &t;ritig wintra Adam lifde on &t;ysse worulde on geswince &amp; on yrm&t;e  &amp; sy&d;&d;an to helle for  &amp; &t;&ae;r grimme witu &t;olode fif &t;usend wintra &amp; twa hund wintra &amp; eahta &amp; XX wintra. 
 Men &t;a leofestan  us is nu for &t;y mycel nyd&t;earf  nu we &t;us &t;urh Godes mihte ealle &ae;tg&ae;dere syndon  &t;&ae;t we gecyrren of yfele to gode  &amp; gehyren mid eallum ea&d;mettum godcunde lara &amp; &t;am georne fylgen  &amp; us &ae;t Gode &amp; &ae;t eallum his halgum mihta bidden  &t;y l&ae;s us deoflo &ae;fter urum for&d;si&d;e ongean wurpon &t;&ae;t we oft &ae;tg&ae;dere ealle w&ae;ron  &amp; us beforan halige lara gehyrdon r&ae;dan  &amp; we na &d;e beteran n&ae;ron ac &t;e m&ae;ttran. 
 Ac utan us wendan  men &t;a leofestan  to beterum &t;ingum  &amp; forl&ae;tan eallo yfolo &t;ing  &amp; don god swa for&d; swa we fyrmest magon  &amp; to Gode &amp; to eallum his halegum &t;&ae;s georne earnian. 
 Us ys georne to witenne &amp; to gehlystenne for hwylcum &t;ingum we &d;as gangdagas healda&d; &amp; barefote ga&d; &t;us on geares fyrste &t;as &t;ry dagas. 
 Se feor&d;a is dryhtne sylfum for his m&ae;ran upstige of eor&d;an to heofonum gehalgod. 
 &amp; mid hwylcum &t;ingum we hie healdan sceolon  us is georne to witanne. 
 We hie sceolon healdan on mycelre eadmodnysse &amp; on myclum ge&t;ylde &amp; on so&d;re lufe &amp; on eallre cl&ae;nnesse lichoman &amp; sawle &amp; on godum w&ae;ccum &amp; nytwyr&d;um &amp; on f&ae;stenum &amp; on halgum gebedum &amp; on &ae;lmesd&ae;dum &amp; on eallre godnesse &amp; on lufe Godes &amp; manna. 
 Manegum haligum mannum &t;as gangdagas syndon wi&d;metene  ac us is lang &t;&ae;t eall to gereccanne. 
 Utan &t;eah us georne wi&d; deofol scyldan eallum tidum &amp; us ongean his yfelan lara Godes mildheortnesse biddan d&ae;ges &amp; nihtes. 
 Se deofol d&ae;ges &amp; nihtes winn&d; ongean us mid his geleafleste; uton we winnan ongean hine mid geleaffulnesse. 
 He winn&d; mid ofermodnesse; uton we ongean mid ea&d;modnesse. 
 He us gegearwa&d; galnesse; uton we ongean cl&ae;nnesse. 
 He gegrip&d; manfulnesse; uton we ongean rihtwisnesse. 
 He us on bebringe&d; yrsunge; uton we fylgean ge&t;ylde. 
 He us on asent gytsunge; uton we began mildheortnesse. 
 He us mynga&d; to gifernesse; uton &t;&ae;r ongean gehealdan forh&ae;fednesse. 
 &amp; &ae;fre ongean his yfelan willan uton wyrcan Godes willan. 
 Eall we sceolon efestan to Godes templum swa swi&d;e swa &d;a bion do&d; to hira hyfe  to &t;am &t;&ae;t we magon getreowlice onbyrgean &t;a swetnesse &t;&ae;s gastlican huniges of &d;am godcundum r&ae;dingum. 
 We gelyfa&d;  men &t;a leofestan  &t;&ae;s &t;e we r&ae;ddon on halgum bocum  &t;&ae;t swa hwa swa on &t;is &t;rim dagum to Godes temple cym&d; &amp; him &t;&ae;r his synna forgifenessa &ae;t Gode bitt mid eallre heortan hyldo &amp; mid eallre eadmodnesse  &t;&ae;t him God &t;&ae;ra synna forgifenessa sylle &t;e he &ae;r on twelf mon&d;um gedyde. 
 &amp; hit is eac awriten &t;&ae;t nan mann hine ne sceal georwenan &t;&ae;t him God miltsian nelle  &t;eah he &t;usend synna ongean his willan geworht h&ae;bbe. 
 &T;eah hw&ae;&d;ere ne forgif&d; he hie us butan we &t;e ricenor him fram gehweorfen. 
 Us syndon syndorlice on &d;yssum dagum forbodene  &t;eah hie on &ae;lcere tide forbodene syn &t;eah swi&d;or on &t;ysse tide  idele sp&ae;ca &amp; t&ae;flunga &amp; gebeorscipas  &amp; &t;&ae;t nan mann o &t;yssum dagum blod ne forl&ae;te ne ne ge&t;ristl&ae;ce &ae;nig man &ae;tes o&d;&d;e w&ae;tes to onbyrigenne &ae;r &t;&ae;re nigo&d;an tide &amp; &ae;r he m&ae;ssan h&ae;bbe gehyred  &amp; barefotum Cristesbec &amp; his rodetacna &amp; o&d;re halige reliquias eadmodlice gegret h&ae;bbe. 
 &AE;lcum  ge geongum ge ealdum  &t;is f&ae;sten is beboden &t;&ae;t hie hyt sceolon healice healdan  &amp; hyt &t;e ma to abrecenne nagon &t;e &d;&ae;t lenctenf&ae;sten. 
 Wite gehwa swa he geornor sceal Gode &t;eowgean &amp; healic f&ae;stenu f&ae;stan  &t;&ae;t &t;e geornor deofol wile gebringan on &t;am men &t;&ae;t he hit gehealdan ne m&ae;ge. 
 &T;y we beoda&d; Godes bebode &amp; eallra his haligra  &t;&ae;t nan &t;ara cristenra manna &t;e &t;is gehyre him beforan r&ae;dan o&d;&d;e elles hwara hit him gereccan  ne ge&t;ristl&ae;ce he &t;is f&ae;sten to abrecenne  be &t;am &t;e he wille him for Gode geborgen habban. 
 Men &t;a leofestan  uton gemunan &t;one cwide &t;&ae;s eadigan apostolys Petris; he cw&ae;&d;: Se deoful us symle ymbe&t;rida&d;. 
 Uton nu gehealdan georne &t;is f&ae;sten  neah &t;am &t;e hit awriten is on haligum bocum &t;&ae;t &t;a f&ae;ston &t;e &t;urh &t;&ae;s witigan lare to Gode gecyrdon  &amp; &t;&ae;t f&ae;sten swa f&ae;ston swa him wisode se witega se w&ae;s haten Ionas. 
 Be &d;am is on bocum awriten &t;&ae;t God &t;urh haligne gast hine het faran to sumere m&ae;rre ceastre seo w&ae;s Niniue haten  &amp; &t;&ae;r sceolde bodigean Godes bebodu. 
 Ac for &t;am &t;e &d;&ae;t folc w&ae;s awyrged &amp; &ae;breca  he him swi&d;e ondred &amp; &t;&ae;der faran ne dorste. 
 For &d;am &t;e God w&ae;s swi&d;e yrre &t;&ae;re ceasterleode  &d;a wolde he for &t;i Godes bebodu forfleon. 
 Ac him com to cy&d;&d;e &t;&ae;t he hie forfleon ne meahte. 
 He &t;eah on fleame w&ae;s  o&d; he to sae becwom  &amp; him &t;&ae;r scip gebohte  &amp; mid &t;am scipmannum him &t;ohte ofer s&ae; to seglgenne. 
 Ac he ne mihte  swa he gemynt h&ae;fde  Godes willan forfleon. 
 Ac sona swa he w&ae;s in agan on &t;&ae;t scyp  &t;a gereste he hine on anum ende  &amp; &t;a sona swa &t;a menn &t;e on &t;am scipe w&ae;ron ut on &t;&ae;re s&ae;s dypan gesegled h&ae;fdon  &t;a onsende God mycelne ren &amp; strangne wind &amp; grimme yste on &t;a s&ae;  swa &t;&ae;t &t;&ae;t scip ne mihte na&t;er ne for&d; swymman ne underb&ae;c  for unhyrsumnesse &t;&ae;s witigan &t;e Ionas w&ae;s haten. 
 &T;a for &t;am &t;a ondredon &t;a scipmen him swi&d;e &t;earle; hluton him &t;a betwynan for hwylces hiera gyltum him swa getimod w&ae;re. 
 &amp; &t;a behluton hie hit sona to Iona  &t;am witigan  &amp; he his nan &t;ing nyste. 
 &D;a wundrodon hie sona &t;&ae;t se hlyt ofer &t;one Godes &t;egn gefeoll. 
 Awrehton hine &t;a of sl&ae;pe &amp; rehton hit him eall  &amp; he &t;afode &t;&ae;t hine man wearp ut on &t;a s&ae;  &t;a he ongiten h&ae;fde &t;&ae;t he nahwar God forfleon meahte  &amp; hie him fore geb&ae;don. 
 &amp; hine sona an mycel hw&ae;ll forswealh  &amp; he w&ae;s on him &t;ry dagas &amp; III niht. 
 &amp; sy&d;&d;an  eal swa hit God wolde  seo s&ae; &t;one fisc ferede o&d; he com to &t;am ilcan e&d;le &t;e he &ae;r on bodian sceolde  se witega  &amp; hine &t;&ae;r ut of him aspaw ofer &t;&ae;re s&ae; sta&d;e. 
 &amp; he &d;a sona on &t;reora daga fyrste &t;urhfor &t;a m&ae;ran &amp; &t;a myclan burh  &amp; bodode on &t;&ae;re Godes bebodu  swa &t;&ae;t se cyng &t;&ae;re ceasterware mid hire on God gelyfde on eallre heortan  &amp; he bebead &t;&ae;t hie ealle fram &t;am yldestan o&d; &t;one gingestan &t;reora daga f&ae;sten healdan sceoldon. 
 &amp; he aras of his cynesetle &amp; him fram his cynereaf of awearp &amp; hine mid h&ae;ran ymbscrydde &amp; to Gode georne cleopode mid eallre &t;&ae;re burhware. 
 &amp; he bebead &ae;rest &t;&ae;t &ae;g&d;er ge &t;a menn ge ealle &t;a nytenu &t;e hie ahton sceoldon &t;ry dagas &amp; &t;reo niht on an f&ae;stan. 
 &amp; hie &d;a swa dydon  &amp; him &d;a God his mildheortnesse geaf  &amp; him fram &t;&ae;t fyrene clyne adyde &t;e ofer &t;a ceastre w&ae;s on &t;am genipe hangiende  &t;&ae;t sceolde forniman ealle &t;a burhware &amp; forb&ae;rnan binnan feowertigum dagum butan hie to Gode gecyrran woldon. 
 Ac hie dydon swa him to donne w&ae;s  gecyrdon to Gode &ae;lmihtigum  &amp; he him sona his mildheortnesse forgeaf  swa he symle de&d; &ae;lcum &t;ara &t;e he ongyt &t;&ae;t him on eallum mode to gecyrre&d;. 
 Eac we r&ae;ddon on halegum bocum &t;&ae;t on sumere ceastre &t;e w&ae;s Uienna haten  on &t;&ae;re w&ae;s sum bisceop se w&ae;s nemned Mamertus. 
 Be &d;am is awriten &t;&ae;t &d;&ae;t folc &t;e he bewiste wear&d; &t;earle mid f&ae;rlicum dea&d;e fornumen  &amp; swa mycel wear&d; seo untrumnes &amp; se f&ae;rlica dea&d; ofer eall &t;&ae;t folc &t;e he bewiste  &t;&ae;t &t;a &t;e o&d;re to eor&d;an b&ae;ron &t;&ae;t sume hie feollon deade ofer &t;&ae;s deadan byrgenne &t;e hie &t;onne byrgdon &amp; sume hamweard be wege for&d;ferdon  swa &t;&ae;t nan &t;ara &t;e o&d;erne to eor&d;an b&ae;r ham mid &t;am life ne com. 
 &T;a b&ae;d se bisceop Mamertus ealle &t;a bisceopas &t;e on &d;am earde w&ae;ron mid wependre stefne &t;&ae;t hie ealle &amp; hira folc &t;ry dagas f&ae;ston &amp; b&ae;don hira dryhten &t;&ae;t hie ealle alysde fram &t;am myclan &amp; &t;am f&ae;rlican dea&d;e. 
 &amp; hie &d;a ealle swa dydon  &amp; gesetton &t;a him betwinan &t;&ae;t man a sy&d;&d;an sceolde &t;as &t;ry gangdagas healdan fullice mid f&ae;stenum &amp; mid &ae;lmessylenum &amp; mid cyricsocnum &amp; mid eadmodlicum gange &amp; mid reliquiasocnum &amp; mid eallum godum weorcum. 
 &amp; hie sona &ae;t Gode geearnodon ece h&ae;le &amp; &t;&ae;s f&ae;rlican dea&t;es afyrrednesse. 
 Nu we habba&d; gehyred for hwi &t;as gangdagas &e;rest bebodene w&ae;ron to gehealdenne. 
 Geceose nu gehwa swa hw&ae;&d;er swa he wille  swa &t;&ae;t betere swa &t;&ae;t m&ae;ttre. 
 Ne beode we nanum mannum nane niwe bebodu. 
 Do gehwa swa him sylfum for Gode gebeorhlicost &t;ince  gif he hwylcum bysenum &amp; &t;ylcum larum fylgean nelle. 
 Georne we witon &t;&ae;t Gode lica&t; swa mycle mare swa man mare for his lufum to gode gede&d;  &amp; he us gel&ae;t on heofona rices gefean &ae;fter urum for&d;si&d;e gif we his willan her on worulde o&d; urne ended&ae;g gewyrca&t;. 
 &T;&ae;r is ece med  &amp; &t;&ae;r is lif butan dea&d;e &amp; geogo&d; butan ylde &amp; leoht butan &t;ystrum &amp; gefea butan unrotnesse &amp; sybb butan unge&t;w&ae;rnesse &amp; orsorhnes butan dea&t;es ege to lybbenne  &amp; &t;&ae;r is ece ges&ae;lignesse mid f&ae;der &amp; mid &t;am suna &amp; mid &t;am haligan gaste a butan ende  amen. 
