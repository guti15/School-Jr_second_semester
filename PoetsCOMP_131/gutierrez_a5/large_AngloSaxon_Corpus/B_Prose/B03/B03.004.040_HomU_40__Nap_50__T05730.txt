 Larspell. 
 We secgea&d; urum cynehlaforde and eallum folce cy&d;an wylla&d;: &t;&ae;t is &ae;rest  &t;&ae;t we ealle to gode &ae;lmihtigum georne gebugan and his beboda healdan and unrihtes ealle geswican and to &ae;lcan rihte us sylfe wenian and weman and don  swa us &t;earf is  andettan ure synna and betan georne and &t;anonfor&d; geswican  swa we eornost magon  and aa urum hlaforde holdlice and rihtlice hyran. 
 And &t;&ae;t godes circan beon beteran m&ae;&d;e and munde wyr&d;e  &t;onne hig &ae;r &t;ysan w&ae;ron: &t;&ae;t is  &t;&ae;t cyricgri&d; binnan wagum and gehalgodes cyninges handgri&d; stande efen unwemme. 
 And cristenum cyninge gebyra&d; on cristenre &t;eode  &t;&ae;t he sy  eallswa riht is  folces frofer and rihtwis hyrde ofer cristene heorde. 
 And him gebyre&d;  &t;&ae;t he eallum m&ae;gene cristendom r&ae;re and godes cyrcean &ae;ghwar fyr&d;rie and fry&d;ie and godes are mundie &ae;fre and eall cristen folc sybbie and sehte mid rihtre lage  swa he geornost m&ae;ge  and &t;urh &ae;lc &t;ingc rihtwisnesse lufige for gode and for worulde  for&t;am &t;urh &t;&ae;t he sceal sylf fyrmest ge&t;eon and his &t;eodscipe eac swa  &t;e he riht lufie for gode and for worulde. 
 And him gebyra&d;  &t;&ae;t he geornlice fylste &t;am  &t;e riht willan  and a hetelice styre &t;am  &t;e &t;wyres wyllan. 
 He sceal mand&ae;de men &t;reagean &t;earle mid woroldlicre steore  and he sceal mor&d;wyrhtan  hlafordswican and manswaran  mannslagan and m&ae;gslagan  cyrichatan and sacerdbanan  hadbrecan and &ae;wbrecan  &t;eofas and &t;eodscea&t;an  ryperas and reaferas  leogeras and liceteras  wedlogan and w&ae;rlogan hatian and hynan and eallum godes feondum styrnlice wi&d;standan. 
 And &ae;g&d;er he sceal beon mid rihte ge milde ge re&d;e  milde &t;am godum and styrne &t;am yfelum. 
 La  &t;urh hw&ae;t sceal godes &t;eowum and godes &t;earfum fri&d; and fultum cuman  butan &t;urh Crist and &t;urh cristenne cyningc? 
 &T;i he sceal boclarum hlystan swy&d;e georne and godes beboda geornlice healdan and gelome wi&d; wytan wisdom smeagean  gif he gode wyle rihtlice hyran. 
 &AE;lc riht cynestol stent on &t;rym stapelum  &t;e fullice ariht stent: an is oratores  and o&d;er is laboratores  and &t;rydde is bellatores. 
 oratores syndon gebedmen  &t;e gode sceolon &t;eowian d&ae;ges and nihtes for &t;&ae;ne cyngc and for ealne &t;eodscipe &t;ingian georne. 
 laboratores syndon weorcmen  &t;e tilian sceolon &t;&ae;s  &t;e eall &t;eodscipe big sceal lybban. 
 bellatores syndon wigmen  &t;e eard sculon werian wiglice mid w&ae;pnon. 
 On &t;ysum &t;rym stapelum sceal &ae;lc cynestol standan mid rihte; and  awacyge heora &ae;nig  sona se stol scylf&d;; and  fulberste heora &ae;nig  &t;onne hryst se stol ny&d;er  and &t;&ae;t wyr&d; &t;&ae;re &t;eode eall to un&t;earfe. 
 Ac stalige man and strangie and trymme hi georne mid wislicre godes lage and mid rihtlicre woroldlage; &t;&ae;t wyr&d; &t;am &t;eodscipe to langsuman r&ae;de. 
 And so&d; is  &t;&ae;t we secga&d;  awacyge se cristendom  sona scylf&d; se cynedom. 
 And we cy&d;a&d; eac eorlan and heretogan  deman and gerefan  &t;&ae;t hig agan &t;earfe  &t;&ae;t hi georne unrihtes geswican and rihtwisnysse lufian for gode and for worolde and nahwar &t;urh undom for feo ne for freondscipe forgyman heora wisdom  swa &t;&ae;t hig wendan unriht to rihte o&d;&d;on undom gedeman earmum to yrm&d;e. 
 Ac &t;&ae;t hig gehadedum mannum fylstan bet to godes lagum  &t;onne hig &ae;r &t;ysum dydon. 
 Hit w&ae;s nu lange  &t;&ae;t w&ae;ron to wide godes laga la&d;e and lara forsawne  and woroldlaga syndan innan &t;ysan earde wra&d;e forhwyrfde on &ae;ghwylcan ende; and &t;&ae;t is gesyne wide and side  &t;&ae;t man god gremede mid &t;am unrihte ealles to lange. 
 Betan &t;a nu georne  &t;a &t;e &t;yssere &t;eode nu sceolan r&ae;dan  swa swa god wyle  gif hig gode willan rihtlice cweman and on &t;am myclan d&ae;ge heom sylfum gebeorgan bet  &t;onne &t;a dydon  &t;e beforan w&ae;ron  &t;e unriht ar&ae;rdan to forwyrde heom sylfum. 
 And we eac &t;&ae;s habba&d; fela byrsta and bysmora gebiden  and gif we &ae;nige bote gebidan sceolan  &t;onne mote we &t;&ae;s to gode earnian bet  &t;onne we &ae;r &t;ysan dydan. 
 For&t;am &ae;r &t;ysan w&ae;s gehwar swicdom swy&d;ra  &t;onne wisdom  and &t;uhte hwilum wisast  se &t;e w&ae;s swicolost and se &t;e lytelicost cu&d;e leaslice hiwian unso&d; to so&d;e and undom deman o&d;rum to hyn&d;e. 
 Ac wa heom &t;&ae;s w&ae;rscipes and ealles &t;&ae;s weor&d;scipes. 
 Ne dohte hit &ae;r &t;ysan inne ne ute  ac w&ae;s here and hunger  bryne and blodgyte on gewelhwylcan ende oft and gelome; and us stalu and cwalu  hol and hete and rypera reaflac derede swi&d;e &t;earle  and eac us unwederu for oft weoldon unw&ae;stma. 
 For&t;am on &t;ison earde w&ae;s and git is  swa hit &t;incan m&ae;g  unrihta fela and tealte getryw&d;a &ae;ghwar mid mannon. 
 Fela syn forsworene and swy&d;e forlogone and wedd eac abrocene oft and gelome; and &t;&ae;t is gesyne on &t;isse &t;eode  &t;&ae;t us godes yrre hetelice on s&ae;t  gecnawe  se &t;e cunne. 
 Ac uton don  swa us &t;earf is  beon ymbe &t;a bote  geswican unrihtes and gebugan to rihte; &t;onne geearnige we  gif we &t;&ae;t wylla&d;  sona godes mildse. 
 And riht is eac  &t;&ae;t godes &t;eowas  biscopas and abbodas  munecas and mynecena  preostas and nunnan  regole fylgean and regollice lybban o&d;&d;on woruldare &t;olian  and &t;&ae;t &t;a  &t;e rihte heora lif lybban  &t;&ae;t man &t;a georne fyr&d;rige and wur&d;ige  and &t;&ae;t &t;a utlagan weor&t;an  &t;e to godes rihte gebugan nellan  buton hig to rihte gecirran. 
 Ac gebuge manna gehwylc georne to rihte and muneca gehwylc into his mynstre o&d;&d;e of earde mid ealle gewite. 
 And riht is  &t;&ae;t &ae;nige w&ae;pnmen on mynecena beodderne ne etan ne ne drincan ne l&ae;wede men on muneca  buton hit mid urum hlaforde sy o&d;&d;on elles hwylc  &t;e maran godes ege habbe  &t;&ae;t hit for his neaweste &t;e betere beo for gode and for worolde  and hyra regol huru ne sy a &d;e awyrdra. 
 And preostas and nunnan heora lif rihtan be godes miltse and be heora are. 
 And ealle godes &t;eowas we bidda&d; and l&ae;ra&d; and huru &t;inga m&ae;ssepreostas  &t;&ae;t hig gode hyran and heora cl&ae;nnysse healdan and beorgan heom sylfum wi&d; godes yrre and wi&d; &t;one weallendan bryne  &t;e wealle&d; on helle. 
 Full georne hig witan  &t;&ae;t hig nagon mid rihte &t;urh h&ae;med&t;ing wifes gemanan  ac hit is &t;e wyrse  &t;e sume habba&d; twa o&d;&d;e ma  and sume forl&ae;ta&d;  &t;a hig &ae;r h&ae;fdon  and be lifiendre cwenan eft o&d;re nima&d;  swa &ae;nigum cristenum men ne gedafena&d; to donne ne huru &t;am gehadedum  &t;e o&d;rum mannum riht scylan bysnian and unriht forbeodan. 
 Nu &t;inc&d; heom &t;is syllic to gehyranne  for&t;am &t;e hig habba&d; heora yrm&d;e swa on gewunan gebroht  swylce hit nan pleoh ne sy  &t;&ae;t m&ae;ssepreost lybbe his lif  swa swa ceorl. 
 Crist sylf astealde &t;a cl&ae;nnysse and his halgan apostolas  &t;e him her on life folgedan  &t;e we godes &t;eowas healdan scilan. 
 Hit gewear&d; &ae;fter Cristes &t;rowunge and &ae;fter his &ae;riste of dea&d;e and his upstige to heofenan and &ae;fter &t;&ae;ra apostola and martyra &t;rowunga  &t;&ae;t wear&d; se so&d;a geleafa swi&d;e acolad &t;urh deoflice gedwolmen: id est Arrianus presbiter et Macedonius episcopus et multi alii. 
 &T;a gewear&d; hit  &t;&ae;t Constantinus  se m&ae;ra casere and se &ae;&d;ela Sancte Elena sunu  &t;&ae;re eadigan cwene  feng to rice on Romana byrig  and he rices weold ofer ealne middaneard. 
 &T;a gegaderode he swy&d;e mycelne syno&d; on &t;&ae;re ceastre  &t;e is Nicea genamod  for trymminge rihtes geleafan ymbe &t;a halgan &t;rynnesse and ymbe Cristes menniscnysse. 
 Se forma sino&d; w&ae;s  swa swa we s&ae;don  on Nicea ccc and xviii bisceopa; and se o&d;er w&ae;s sy&d;&d;an on Constantinopolim cl bisceopa; and se &t;ridda w&ae;s on Efesum cc bisceopa; and se feor&d;a w&ae;s on Calcedonia dc bisceopa and xxx sacerda: and ealle hig w&ae;ron haliges lifes menn. 
 &T;as feower sino&d;as syndon to healdenne  swa swa &t;a feower Cristesbec. 
 And hig eac gesettan ealle &t;a &t;enunge  &t;e we habba&d; to godes &t;eowdome: to m&ae;ssan and to uhtsange and to eallum tidsangum. 
 Si&d;&d;an w&ae;ron for oft o&d;re sino&d;as wisra bisceopa wide on worolde  ac &t;as w&ae;ron &t;a fyrmestan  and ealle hig forbudon &ae;fre &ae;lc wiflac weofod&t;enum  &t;&ae;t is bisceopum and m&ae;ssepreostum. 
 &D;encan &t;a nu  &t;e to &t;am &t;riste syn  &t;&ae;t hig god oferseo&d; and swa m&ae;niges haliges mannes dom  swa on &t;yssum sino&d;um gesomnode w&ae;ron and gehwar sy&d;&d;an  hwylces leanes hig him wenan magon  and eac wenan ne &t;urfon  ac witod witan  &t;&ae;t hig yfel lean habban scylan  buton hig geswican  and grimlice godes graman &t;urh &t;&ae;t  &t;e hig swa god gremia&d;  &t;&ae;t hig heora lif eall libba&d; on unriht. 
 Ac to fela is &t;&ae;ra  &t;e &ae;r &t;isan misdydan. 
 And se &t;e &t;&ae;s geswican wille and cl&ae;nnysse lufian  habbe he godes miltse and to woruldwur&d;scipe sy he &t;egenlage wyr&d;e. 
 And riht is  gif hw&ae;t f&ae;rlices on &t;eode becym&d; beon hit herer&ae;sas  beon hit f&ae;rcwealmas  beon hit miswyderu o&d;&d;on unw&ae;stmas  beo swa hw&ae;t  swa hit beo sece man &t;a bote aa to gode sylfum. 
 And &t;&ae;t ure hlaford l&ae;te asmeagean be &ae;ghwylcum ende Englalandes ealle &t;a manfullan  &t;e nella&d; geswican  and &t;ances o&d;&d;e un&t;ances hig to rihte gebigean o&d;&d;e mid ealle of earde adrifan. 
 And we l&ae;ra&d; and bidda&d; and on godes naman beoda&d;  &t;&ae;t &ae;nig cristen man bynnan syx manna sibf&ae;ce &ae;fre ne gewifige on his agenum cynne ne on his m&ae;ges lafe  &t;e swa neahsib w&ae;re  ne on &t;&ae;s wifes nydmagan  &t;e he sylf &ae;r h&ae;fde  ne on his gef&ae;deran  ne on gehalgodre nunnan. 
 Ne on &ae;l&ae;tan &ae;nig cristen man ne gewifige &ae;fre ne na ma wifa &t;onne an h&ae;bbe  ac beo be &t;&ae;re anre &t;a hwile  &t;e heo lybbe  se &t;e wylle godes lage giman mid rihte and wi&d; hellebryne beorgan his sawle. 
 Wa &t;am  &t;e woh drif&d; ealles to lange  buton he geswice. 
 And sy &ae;lc wydewe  &t;e hig sylfe mid rihte gehealde  on godes gri&d;e and on &t;&ae;s cynges; and sytte &ae;lc werleas xii mona&d;; ceose sy&d;&d;an  &t;&ae;t heo sylf wylle. 
 And eac we beoda&d; on godes &ae;lmihtiges naman and on ealra his halgena  &t;&ae;t nan man swa dyrstig ne sy  &t;&ae;t on gehadodre nunnan o&d;&d;e on mynecenan gewifige. 
 And gif hit hwa gedon h&ae;bbe  beo he utlah wi&d; god and amansumad fram eallum cristendome and wi&d; &t;one cyningc scyldig ealles &t;&ae;s  &t;e he age  buton he &t;e ra&d;or geswice and &t;e deoplicor gebete wi&d; god. 
 And se &t;e eard wille rihtlice cl&ae;nsian and unriht alecgan and rihtwisnysse lufian  &t;onne mot he georne &t;yllices styran and &t;yllic ascunian. 
 And &t;&ae;t man geornlice beo on &ae;ghwylcum ende ymbe fry&d;es bote and ymbe feos bote: swa ymbe fri&d;es bote  swa &t;am bondan sy selost and &t;am &t;eofan sy la&d;ost; and swa ymbe feos bote  &t;&ae;t an mynet gange ofer ealle &t;as &t;eode butan &ae;lcon false; and woge gemeta and false gewihta rihte man georne and &ae;lces unrihtes heononfor&d; geswice. 
 And &t;&ae;t gehwilc man his teo&d;unge rihtlice gel&ae;ste be godes miltse and be &t;&ae;s cynges and be ealles cristenes folces and be &t;&ae;re steore  &t;e Eadgar gelagede. 
 And romfeoh gel&ae;ste man &ae;ghwilce geare be Peteres m&ae;ssan; and se  &t;e &t;&ae;t ne gel&ae;ste  sylle &t;&ae;rtoeacan xxx peninga to Rome and gylde &t;am cynge on Engla lage cxx scillinga. 
 And freolsa and f&ae;stena healde man rihtlice; sunnand&ae;ges freols fram s&ae;terd&ae;ges none o&d; monand&ae;ges lihtinge healde man georne  and cypinge and folcgemot we forbeoda&d; &t;am halgan d&ae;ge. 
 And ymbrenf&ae;stena healde man rihte  swa swa Sanctus Gregorius Angelcynne sylf hit gedihte. 
 And ealle godes gerihta fyr&d;rige man georne  &ae;lc riht ar&ae;re and unriht afylle  &t;onne wyr&d; &t;ysse &t;eode sona god milde. 
 And &t;&ae;t we ealle gem&ae;nelice  gehadede and l&ae;wede  anr&ae;de weor&d;an for gode and for worolde and habban us gem&ae;ne sibbe and some &ae;fter godes rihte and &ae;lce sace sehtan  swa we eornost magon  and ne l&ae;tan us deofol dwelian ne tw&ae;man  swa swa he oft dyde  &t;onne ure gegaderunga &ae;r &t;yson w&ae;ran. 
 Ac uton ealle anr&ae;dlice to gode bugan and hine lufian and wur&d;ian and urne cristendom rihtlice healdan and urne cynehlaford mid rihtan getryw&d;an and &ae;lcne h&ae;&d;endom mid ealle awyrpan. 
 And utan ge&t;encean  &t;&ae;t hit is nyr &t;isse worulde ende  &t;onne hwa gelyfan wylle  and &t;&ae;s deofles timan Antecristes. 
 Ac deofol dwela&d; manna ge&t;ohtas  &t;&ae;t hig to lyt &t;&ae;rymbe &t;encea&d;. 
 And  gelyfe se  &t;e wylle  we witan to so&d;e  &t;&ae;t hit &t;&ae;rto georne geneal&ae;c&d;  for&t;am &t;eos worold is sorhful and fram d&ae;ge to d&ae;ge a swa leng  swa wyrse. 
 Hw&ae;t  we magon geseon  hu l&ae;ne and hu ly&d;re &t;is lif is  hu sarlic and hu sorhful and hu geswincful and hu teonful  hu tealt and hu wra&d;  hu wi&d;erweard and hu swicful. 
 Heo is &t;eos woruld on ofstum and on stormum and on adlum and on ungewyderum  &t;&ae;t nu ne beo&d; naht fela manna &ae;tsamne  &t;&ae;t heora sum ne si seoc and samhal. 
 And  &t;eah &t;&ae;t gelimpe  &t;&ae;t men sume hwile syn her on worolde  swa&t;eah hig beo&d; aa on geswince and mid sorge  for&t;an &t;eos woruld n&ae;re wyr&d;e  &t;&ae;t man to hire lufe h&ae;fde ealles to swi&d;e. 
 &D;y us is mycel &t;earf  &t;e to godes bydelum gesette syn  &t;&ae;t we godes folc warnian gelome wi&d; &t;one egsan  &t;e mannum is towyrd  &t;&ae;t is se &t;eodfeond Anticrist  &t;e l&ae;s &t;e hig unw&ae;re wur&d;an aredode and &t;onne to hr&ae;dlice &t;urh deofol beswicene. 
 La hw&ae;t  is se man on life  buton hine god &ae;lmihtig gehealde  and he &ae;r &t;e bet gewarad sy  &t;&ae;t he &t;onne &t;urh deofol beswicen ne wur&t;e? 
 La  hwylc wundor bi&d;  &t;eh se mennisca deofol synfullum mote heardlice derian  &t;onne god ge&t;afa&d;  &t;&ae;t he mot on his agenum halgum swylc wundor gewyrcean  &t;&ae;t Enoh and Elias &t;urh &t;one &t;eodfeond gemartirode weor&d;a&d;  &t;e god silfa fela hund wintra mid sawle and mid lichama geheold &ae;r to &t;am anan  &t;&ae;t hig &t;onne sceoldan mid heora lare folce gebeorgan  &t;&ae;t hit eall ne forwurde endemes tog&ae;dere &t;urh &t;&ae;ne deofol  &t;e ealle men brege&d; and ealle worold gedrefe&d;? 
 Nis se man on life  &t;e m&ae;ge o&d;&d;e cunne swa yfel hit asecgan  swa hit sceal gewur&d;an on &t;am deoflican timan. 
 On godes naman we bidda&d;  &t;&ae;t cristenra manna gehwilc hine sylfne georne be&t;ence and warnige wi&d; &t;one egsan and geornlice to gode gebuge and fram synnum gecirre  swa he geornost m&ae;ge  and geearnige  &t;&ae;t he gemanan habban mote on hefena rice  &t;&ae;r is ece blis and &ae;fre bi&d; mid &t;am  &t;e leofa&d; and rixa&d; a butan ende  amen. 
