 Men &d;a leofestan  us is to wor&d;ianne and to m&ae;rsianne seo gemind &t;&ae;s halgan heahengles  Sancte michaeles  se w&ae;s wundorlic &ae;rendraca &d;&ae;s &ae;lmihtigan dryhtenes. 
 Eac swilce nu tod&ae;ge &t;am getriwum folce he w&ae;s inlihted and gebirhted. 
 For &d;on &d;onne men &d;a leofestan  blission we and gefeon in &t;isne simbelnisse d&ae;g &t;&ae;s halgan heahengles Sancte michaeles se is on hefenum gecweden swa swa god sylfa age. 
 Gehyron we for &t;on sinderlice drihtnes he is efenrixiende  he is swi&d;e mihtig &t;am heahenglum &t;a standa&d; d&ae;ges and nihtes beforan &t;rymsetle dryhtnes  se is eallra haligra fultum. 
 And he is reccend eallra haligra saula and he is nergende godes folces and he is strong on gefeohte wi&d; &d;ane miclan drocan. 
 Swa hit saga&d; her on pocalipsis &t;&ae;re bec. 
 Blission we on heofonas and on &d;a &t;e on heofnum sint for &d;on &d;e Sanctus michael he is strong feohtend wi&d; &t;one miclan dracan  &t;&ae;t is &d;onne wi&d; &d;am awyrgedum g&ae;stum. 
 On &t;isne heahengel we sculon gelyfan and biddan us on fultum on &ae;gehwilcere frecennesse &t;am cristenum folce. 
 &D;is is se halga heahengel  Sanctus michael se w&ae;s andfengo abeles saule &t;&ae;s &ae;restan martires &d;one his bro&d;or cain for &ae;fstum ofsloh. 
 &D;is is se halga heahengel  Sanctus michael se is h&ae;leda healdend and dryhtne fultummendum. 
 Hira feorh he generede &t;&ae;t w&ae;s &t;onne noe and his suna &t;ry and hira feower wif in &t;am micelan flode. 
 &D;is is se halga heahengel  Sancte michael &t;&ae;s gemynd we nu tod&ae;ge se w&ae;s abrahames alysend &t;&ae;s heahf&ae;deres ofer caldea &t;eode cumende fultumendum. 
 And he w&ae;s latteow &t;am &d;rym heahf&ae;derum abrahame and isace and iacobe &t;urh &d;a &ae;l&d;ydigan land and &d;a uncu&d;an wegas he w&ae;s him simle onweard fultum on &ae;ghwilcere frecydnesse. 
 &T;is is se halga heahengel  Sancte michael se w&ae;s ferende on eastron &t;urh israela hus and egypta frumbearn he ofsloh and israela bearn he gefry&d;ode. 
 &T;is is se halga heahengel  Sancte michael se &d;e drihtne fultummendum &t;&ae;t cristene folc mid his gescyldnisse in &t;am westene feowerti wintra he hit ferede and fedde. 
 &D;is is se halga heahengel  Sancte michael se gesigef&ae;sted stod beforan canonica cinne and &t;urh iobes handa &t;&ae;t israelica folc he gel&ae;dde to &t;am gehatlande &t;&ae;t is flowende hunie and meolce. 
 &T;is is se halga heahengel  Sancte michael and se &ae;&t;ela forestihtend in &t;&ae;ra cr&ae;ftena handa &t;e salamones templ timbredon. 
 &T;is is se halga heahengel  Sancte michael se w&ae;s strong scyldend &t;am &t;rym cnihtum &t;a w&ae;ron sende in ofen birnendes fires. 
 And he &t;a him bistod se engel and snitera gast  he dihtode in hira mu&d; &t;&ae;t w&ae;s &t;onne se halga  Benedicete. 
 &T;is is se halga heahengel  Sancte michael and se &ae;&t;ela scyldend wi&d; deofles swipornesse swa se witega s&ae;gde &t;&ae;t &t;&ae;t deofol &t;ohte &t;&ae;t he scolde gel&ae;ran &t;&ae;t folc &t;&ae;t hi wor&d;odon moyses lichaman for god for his f&ae;gernesse. 
 &D;a cw&ae;&d; him to se halga engel  ic &d;e beode mid mines drihtnes worde &t;&ae;t &d;u &t;&ae;ge &t;ristnesse ne gedo &t;&ae;t &d;u his folc ne gescildige. 
 &T;is is se halga heahengel  Sancte michael se &d;e a onweard fultum &t;urhwunode and drihtnes witigan mid him in &ae;ghwilcere stowe. 
 &T;is is se halga heahengel  Sancte michael &t;am dryhten bef&ae;ste Sancta marian saule &ae;fter hire for&d;fore and he hi him bebead. 
 &T;is is se halga heahengel  Sancte michael se &d;e onra gewilces so&d;f&ae;stes mannes saule gel&ae;de&d; &t;urh &t;a gatu &t;&ae;s ecan lifes to hefena rice. 
 &T;is is se halga heahengel  Sancte michael se &d;e anra gehwilces haliges mannes bene gel&ae;te&d; in dryhtnes gesy&d;e and he his hiredes gewyrht mid frofre he him eft to forl&ae;te&d;. 
 &T;is is se halga heahengel  Sanctus Michael and se snotora dihtend &d;&ae;re cynelecra husa and his is se getreowa hierde &d;&ae;re halgan heofonlicon ceastre. 
 &T;is is se halga heahengel  Sanctus michael and se gleawamod bigena &d;&ae;s cynelican wingerdes se &d;e &d;isne getreowne gede&d; and &t;a berian he gesamna&d;. 
 And &d;a winestran he ut awirp&d; and &d;ane w&ae;stm &t;&ae;s godan wingerdes he agife&d; his hlaforde hw&ae;t sindon &t;a beorgas &d;e he &t;&ae;r samna&d; &t;&ae;t sindon haligra manna and so&d;f&ae;stra saula. 
 &T;is is se halga heahengel  Sanctus michael se goda hirde &d;&ae;s dryhtenlican eowdes se &d;e ne l&ae;te&d; wulf ne &d;eof nane wuht gewirdan on his hlafordes heorde. 
 &T;is is se halga heahengel  Sanctus michael and se gesundfulla sawend cristes &ae;cera and se w&ae;stmberenda riftere &d;&ae;ra hwitra &d;eodlanda se his hlafordes bernas gefelle&d; mid &t;y cl&ae;nestan hw&ae;te and &d;a egelan and &d;a fulnesse ut aworpe&d; nym&d;e &d;&ae;t sindon &d;a so&d;f&ae;stan &d;e he ascad&ae;t fram &d;am sinfullum saulum. 
 &T;is is se halga heahengel  Sanctus michael and se getreowa &t;eow &t;ane dryhten gesette ofer ealne hiwscipe &t;&ae;t he him mete sealde on &d;a rihtan tid. 
 Hw&ae;t is se mete nym&d;e &d;&ae;t he sceal on domesd&ae;ge anra gehwelcum men his d&ae;da edlean forgildan? 
 &T;is is se halga heahengel  Sanctus michael and &t;&ae;t beorhte tungel &t;&ae;t bi&d; ascinende d&ae;ges and nihtes on hefonum betwexh &d;am g&ae;stelicum tunglum beforan &d;am godcundan cyninge. 
 &T;is is se halga heahengel  Sanctus michael and se &ae;&d;ela nowend and se gleawa frumlida and se &t;ancwir&d;esta stigend se &d;e his scip gefelle&d; and mid heofonlicum w&ae;lum hit gefylle&d; &t;&ae;t is &d;onne mid &t;am halgum saulum. 
 And mid &d;y wrygelse &d;&ae;re godcundan gefillnesse ofer &t;&ae;s s&ae;s y&d;e he hit gel&ae;de&d; &t;&ae;t is &d;anne ofer &d;isses middangeardes frecennesse and &t;a halegan saula gel&ae;de&d; to &t;&ae;re y&d;e &d;&ae;s heofoncundan lifes. 
 &T;is is se halga heahengel  Sanctus michael se &d;e com on fultum &t;am crystenon. 
 Swa hit s&ae;g&d; in actum apostolorum &t;&ae;t on sumere ceastre &d;&ae;re nama w&ae;s tr&ae;leg and &ae;ghwelce geare h&ae;&d;en here ayddon &d;a ceasterware. 
 &D;a gecw&ae;don &d;a ceasterware him betweonum &d;reora daga f&ae;sten. 
 And &t;a &t;&ae;t f&ae;sten geendod w&ae;s &d;a com him to Sanctus michael and he w&ae;s to gefeohte gearu. 
 &D;a stod he ofer &d;&ae;s ceasteres burugate and h&ae;fde him ligen sweord on handa and he aflimde &d;a el&d;eodigan sona &t;&ae;t hi flugon on o&d;er &d;eodland and hi n&ae;fre ma &d;&ae;r o&d;eowdon. 
 &T;is is se halga heahengel  Sanctus michael and se mycila mundbora se nu tod&ae;g his stowe &ae;tywde on eor&d;an &t;&ae;t men sceolden hi &d;&ae;re d&ae;ghwamlice dryhten weor&d;ian. 
 &T;is is se halga heahengel  Sanctus Michael se &d;e &ae;r &t;isse worulde ende ofslih&d; &t;one ealdan feond &t;&ae;t is se micla draca se &d;e &ae;t frym&d;e middangardes gesceapen w&ae;s to &d;am beorhtestan engle. 
 Ac he selfa hit forworhte mid &d;i he cw&ae;&d;  ic hebbe min heahsetl to nor&d;d&ae;le and ic beo gelic &t;am heahstan cyninge. 
 And &t;a gefeol he and gehreas mid his werode on niwulnesse grund efene se illca antacrist se &ae;r &d;isse worlde ende cyme&d; on &d;isne middangeard to &d;am &t;&ae;t sceal gesamnian &d;a &d;e his sindon. 
 &T;anne cyme&d; Sanctus michael and hine ofslih&d; for &d;on &d;e he hit &ae;fre ge&d;ohte &t;&ae;t he scolde gelic beon &d;an heahstan cyninge. 
 &T;is is se halga heahengel  Sanctus mihael se &d;e on &t;am neahstan d&ae;ge worulde ende and &ae;t &t;am egesfullan dome he &d;onne &d;a deadan awece&d; mid dryhtenes h&ae;se beoruhtere stefene. 
 He clipa&d; and &t;us cwi&d;  Surgite Surgite  arisa&d; arisa&d;. 
 And &t;onne arisa&d; ealle &d;a deadan &d;e eor&d;e forswealg o&d;&d;e s&ae; bescencte o&d;&d;e fir forb&ae;rnde o&d;&d;e wildeor abiton o&d;&d;e fuglas on lande tob&ae;ren o&d;&d;e wirmas on eor&d;an fr&ae;ten. 
 &T;is is se halga heahengel  Sanctus mihael se &d;e &d;a godan to life gela&d;a&d; and gel&ae;de&d; and &t;a yfelan on dea&d; bescence&d;. 
 And &t;onne &d;a halgan saula to heofona rice he gel&ae;de&d; and &t;a geomriendan he blisa&d; and &t;a wanhalan he gelacna&d; and &t;a el&d;eodegan he afrefre&d; and &t;am winnendum he r&ae;ste forgif&d; l&ae;rnerum gefean he ontyne&d; and &t;am l&ae;rrendum ongit he gerue l&ae;te&d;. 
 Uton &t;onne nu men &d;a leofestan biddan we &t;one halgan heahengel  Sanctus mihael &t;&ae;t ura saula sie anfenge and hi gel&ae;de on heofoncund rice to &t;am dryhtene &d;e lifa&d; and rixa&d; mid f&ae;der and mid suna and mid &t;am halgan gaste in ealra worlda world a butan ende  amen. 
