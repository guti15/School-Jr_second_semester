 Sermo angelorum nomina. 
 Her ongin&d;  men &d;a leofestan  ymb ures drihtnes &ae;rendgewrite be &d;&ae;re halgan &t;rynnesse  &t;e feoll of &t;am seofo&d;an heofone &t;urh &t;one halgan heahengel Michael and w&ae;s funden in &t;am geate  &t;e hatte Effrem. 
 And he hit sende &t;am m&ae;ssepreoste  &t;e hatte Achorius. 
 And he hit underfeng and sende hit to &d;&ae;re ceastre  &t;e hatte Ieremiam  and to &t;am m&ae;ssepreoste. 
 And he hit asende Talasius. 
 And Tala so&d;lice hit asende to Ebream &t;&ae;re ceastre and to &t;am m&ae;ssepreoste  &t;e hatte Lebonum. 
 Lebonum so&d;lice hit asende to Cappadociam &t;&ae;re ceastre and to &t;am m&ae;ssepreoste  &t;e hatte Machabium. 
 And Machabium so&d;lice hit asende to &t;&ae;re stowe Sanctus Michael &t;&ae;s heahengles. 
 And &t;anan hit becom to Rome and in &d;a burh and &t;&ae;r w&ae;s funden on Sanctus Petrus weofod and &t;us w&ae;s awriten mid gyldenum stafum. 
 And so&d;lice &t;a  &d;e in &t;&ae;re ceastre w&ae;ron  heo &d;a dydon  swa heo &t;&ae;r gewear&d;  &t;&ae;t heo f&ae;sten &t;reo dagas and to gode and to Sancte Petre georne sohtan mid &ae;lmessum and mid f&ae;stenum and mid w&ae;ccum and mid halgum gebedum &t;one intingan &t;ysses halgan gewrites  for&d;an &t;is &ae;rendgewrit in &t;issum ceastrum becumen w&ae;s. 
 And hit w&ae;s for&d;an  &t;&ae;t on &t;am halgan sunnand&ae;ge &t;&ae;t nan man hine to unnytnesse to swi&d;e ne ge&t;eodde. 
 &D;&ae;t is  &t;&ae;t nan man on &t;ysne d&ae;g on dome ne sitte ne a&d; ne swerige ne wyrte in lehtune ne fatige; and &t;eh hwam gebyrige  &t;&ae;t his fyr ut gewite  nis &t;&ae;t alyfed to begetenne. 
 And nan wif hire yrfe ne meolcige  butan heo &d;a meolc for godes lufan sylle. 
 Ne mylnum nis alyfed to eornenne ne on hunta&d; to ridenne ne nan unalyfedlic weorc to wyrcenne. 
 For&d;an &t;e for &d;yssum yfelum weorcum forweor&d;a&d; &t;as eor&d;lican &t;ing  and se bifigenda dom cym&d; ofer gefullad folc. 
 And ongeota&d;  ge earmingas synfulle  &t;&ae;t on six dagum w&ae;ron geworhte heofonas and eor&d;an  sunne and mona  s&ae; and fixas and ealle  &t;a &d;e on hym syndon; and &ae;fter eallum &t;issum swa gewordenum he gesceop Adam &t;one &ae;restan man of &t;am lame. 
 And &t;a &d;y seofo&d;an d&ae;ge he hine gereste &ae;fter his six daga weorcum. 
 And swa gedafena&d; &ae;lcum men to habbenne restend&ae;g  swa &d;a halgan englas reste habba&d; on heofonum. 
 Ac ic halsige on godes naman and eornostlice hate  &t;&ae;t ge gecyrran to gode mid gebedum and mid w&ae;ccan and mid f&ae;stenum and mid synna andettnesse eowrum scriftan and mid hreowsunge d&ae;dbota and mid teo&d;unge ealra ura &ae;hta weoruldgestreona. 
 And mid &t;&ae;re halgan rode he us gesena&d;. 
 And &t;&ae;t f&ae;sten  &t;e &d;a Niniuete f&ae;ston  f&ae;sta&d; &t;a. 
 And gif ge swa do&d;  &t;onne ahredde&d; us drihten. 
 Ge ermingas  efesta&d; and begeota&d; heofena rices wuldor  for&d;an d&ae;ghwamlice se dea&d; cym&d; beforan eowrum eagum  and underfo&d; &t;yssum drihtnes &ae;rendgewrite. 
 And gif ge nella&d; gebetan eowre misd&ae;de and healdan &t;one halgan sunnand&ae;g mid rihte fram nontide &t;&ae;s s&ae;ternesd&ae;ges o&d; monand&ae;ges lihtincge  and gif ge nella&d; healdan &t;a godsibbr&ae;denne  &t;e ge habba&d; for gode and for Sancte Iohannes d&ae;le begetene and eowre teo&d;unge on riht ageofan: and gif ge &t;&ae;t nella&d;  ic sende ofer eow hagelstanas  and &ae;lc an hagelstan wege&d; fif pund. 
 Ic s&ae;cge  &t;&ae;t on &t;am mon&d;e  &t;e hatte nouembris  &t;&ae;t ge scoldan ealle forweor&d;an  n&ae;re &t;&ae;re halgan Sancta Marian gebed and &t;&ae;s halgan heahengles Michahel and &t;ara haligra apostola Petrus and Paulus. 
 And &t;urh heora bene ge w&ae;ron alysde of &t;am witum  &d;a &t;e towearde w&ae;ron. 
 Ic cwe&d;e to eow  gif ge willa&d; fon to d&ae;dbote  &t;onne beo&d; eow opene heofena geatu  and ic sylle eow hw&ae;te and win and ele and in eowrum bernum bl&ae;de and gemanigfeald god in eowrum husum; and ic eow sylle heofona rices wuldor aa on ecnesse so&d;lice. 
 And ic cwe&d;e to &t;issum folce minum &t;am holdan and &t;am leofan: gewislice ge becuma&d; to heofona rices wuldre mid gebedum and mid w&ae;ccum and mid &ae;lmessa sylenum  gif ge willa&d; ealle yfel forl&ae;tan  ge on manslihte ge on m&ae;num a&d;um  and fylstan widewum and f&ae;derleasum and moderleasum cildum  &t;&ae;t ge motan beon mid eowrum bro&d;rum godes bearn gecigede. 
 Be&t;&ae;nce se f&ae;der &t;one sunu and se sunu &t;one f&ae;der butan yrre and butan werignesse  &t;&ae;t ge &t;urh &t;&ae;t ne synd fordone ne to dea&d;e forlorene  &t;e ge mid yfele onginna&d; and &t;&ae;t n&ae;fre wel ne geendia&d;. 
 Ic cwe&d;e to eow: ga&d; to minum cyricum mid &ae;lmessum and mid leohte and gehera&d; &t;one halgan sang and forl&ae;ta&d; eorre and druncennesse and unrihth&ae;med and healda&d; &t;one halgan sunnand&ae;g  and be&t;enca&d; &t;one bifigendan domes d&ae;g simle beforan eowrum eagum. 
 Ic sende eow gehadode beforan gode simble  and gif ge hym willa&d; gelefan. 
 Ic eow halsige  min getreowe folc  &t;urh Iordane &t;a ea  &t;&ae;r Sanctus Iohannes me &t;one halgan fulluht asende mid ele and mid crisman me &t;urhsmyrede. 
 And &t;onne he se engel cw&ae;&d; to me: &t;is is min leofa sunu  on &t;&ae;m ic me wel gelicode  gehera&d; him wel. 
 And &t;urh &t;is halige gewrit ic eow halsige  &t;&ae;t ge &t;ysum gelefan; and ic hate  &t;&ae;t ge gangen to minum cyricum  and &t;&ae;r ge eower geswinc sella&d;. 
 And gif ge nella&d; swa don  &t;onne bende ic minne bogan  and ic sende mine flan ofer eow  and &t;onne forweor&d;a&d; synfulle men; and ic sende ofer eow fleogende n&ae;dran  &t;a &t;e freta&d; eowre breost and eowre bl&ae;de  &t;e ge big libban scylon. 
 Ac &t;eahhw&ae;&d;ere gecerra&d; to me  ge synfulle  and forl&ae;ta&d; yfel a  for&d;am &t;&ae;m ic mildsiende eom  minum &t;am getreowum  and heo onfo&d; heofona rices wuldre. 
 Gelefa&d; &t;yssum wordum. 
 Ic s&ae;nde to eow for &t;am halgan sunnand&ae;ge  &t;&ae;t ge ageofan &d;a teo&d;unge to godes cyrican. 
 For&d;am  gif ge nella&d; hy ageofan gode and his preoste  he his min bro&d;or and min sunu &t;am  &d;e to me wenda&d;  and &t;am  &t;e hit forhealda&d;  beo he fram me and fram minum bebodum  ic sende ofer eow wedende wulfas and wedende hundas  &t;e eta&d; eowerne lichaman to dea&d;es tocyme. 
 Ic sende on eowre hus biternesse and wanunga and granunga; and ic &t;a eft nime fram eow for minre mildheortnesse  and ge ga&d; to minum cyricum and gecerra&d; to me  and ic to eow  for&d;am ic eam mildsiende  and ic mildsige &ae;lcum &t;ara  &t;e mine bebodu healda&d;  a in ecnesse. 
 Ic hate and ic halsige  &t;&ae;t ge on sunnand&ae;ge eowre heafdu ne &t;wean ne eower fex ne efesian; and gif ge swa do&d;  &t;onne beo ge adilegad  ge and eowre sawle  of lifigendra bocum. 
 And gif ge nella&d; betan  &t;&ae;t ge to woge gedon habba&d;  ic sende yfel on eower hus and eorre. 
 And ic h&ae;bbe asend &t;is gewrit to eow  &t;&ae;t ge him gelefan. 
 And gif ge nylla&d; healdan eower word and eower wedd  ge &t;onne beo&d; adilegode of ealra lifigendra bocum; for&d;an ic h&ae;bbe aboden eow tuwa &t;urh twam gewritum &ae;r &t;issum  and &t;is is &t;&ae;t &d;ridde  &t;e ic sende nu to eow. 
 And gif ge nella&d; healdan min bebod  ic sende ofer eow geswinc and mettrumnesse on andwlitan and on eagum and on earum and on eallum limum  &t;a eow habba&d; o&d; dea&d;es tocyme swi&d;e hearde. 
 So&d; is  so&d; is  &t;&ae;t ic eow secge  &t;&ae;t ic w&ae;s for eow on rode gen&ae;gled  and &t;&ae;r ic &t;rowade for eow  and ic aras on sunnand&ae;g of dea&d;e  for&d;an &t;e se sunnand&ae;g is restend&ae;g and wuldorlic d&ae;g and lihtnesse d&ae;g  and for&d;an &t;e on &d;am sunnand&ae;ge gescop drihten heofonan and eor&d;an and ealle &t;a gesceafte  &t;e on hym syndon. 
 On sunnand&ae;g w&ae;ron englas gesceapene. 
 And on sunnand&ae;g reste Noes earce on &t;&ae;re dune  &t;e Armenia hatte  &ae;fter &d;am miclan flode. 
 On sunnand&ae;g l&ae;dde drihten his folc of Egyptum &t;urh &d;a readan s&ae; drium fotum  and his feond adruncon in &d;&ae;re s&ae;. 
 On sunnand&ae;g let se h&ae;lend rinan mannan  &t;one heofonlican mete  &t;e he his folc mid fedde feowertig wintra on &t;am westenne. 
 On sunnand&ae;g is seo acennednes ures drihtnes h&ae;lendes Cristes. 
 On sunnand&ae;g worhte drihten win of w&ae;tere in Architriclines huse. 
 On sunnand&ae;g gefylde se h&ae;lend of fif hlafum and of twam fixum fif &t;usend manna butan wifum and cildum. 
 And on sunnand&ae;g aras drihten of dea&d;e. 
 And on sunnand&ae;g he asende his apostolum &t;one halgan gast on fyres ansyne. 
 And on sunnand&ae;g ges&ae;t se h&ae;lend on &d;a swi&d;ran healfe &t;&ae;s heahf&ae;der. 
 And on sunnand&ae;g cw&ae;&d; se h&ae;lend: openia&d; &t;as geatu and &t;a f&ae;stan scytelsas  and ic wille gan &t;&ae;ron. 
 For&d;an ongeota&d; ge &t;is bebod: ic bebeode eallum minum cyriclicum larum  &t;&ae;t heo be&t;encen drihtnes &ae;rendgewrit; and behealda&d; &t;one halgan sunnand&ae;g and &t;a f&ae;stendagas  &t;e men eow beoda&d; to healdenne; and eowre teo&d;unge ageofa&d; to godes mynstrum  for&d;an &t;e ge fulluhte onfengon; and healda&d; eowre cl&ae;nnesse  swa ge geheton &ae;t fulluhtes b&ae;&d;e; and gebidda&d; me swa georne  &t;onne eow becyme&d; yfel  &t;onne do ic mine bletsunge on eow  &t;e me bidda&d;. 
 And &t;a h&ae;&d;enan so&d;lice heo ne synd cristene  ne heo god ne lufia&d; ne his bebodu healdan ne willa&d;  ne heo na on hine ne gelyfa&d;. 
 So&d; is  so&d; is  &t;&ae;t ic eow secge  &t;&ae;t eow is &t;earf  &t;&ae;t ge healdan &t;one halgan sunnand&ae;g mid rihte fram nontide &t;&ae;s s&ae;ternesd&ae;ges o&d; monand&ae;ges lihtinge. 
 And gif ge nella&d; &t;yssum gewritum gelefan  ic sende ofer eow wyrmas and fuhlas wedende  and &t;a fordo&d; eowre bl&ae;de  &t;e ge bi libban scylan  and heo beo&d; eow &ae;teowode. 
 And ic sende h&ae;&d;en folc ofer eow  &t;e eow ofnima&d; eowre &ae;hte and eower lif and eowere wif and cild  butan ge &t;a teo&d;unge syllan to godes cyrican for minum lufan. 
 So&d; is  so&d; is  &t;&ae;t ic eow secge  gif ge lesa&d; in lehtune wyrte on sunnand&ae;g  ic sende n&ae;dran gefi&d;rede  &t;e eta&d; eowre breost o&d; dea&d;es tocyme. 
 Gif ge ne healda&d; &t;one halgan sunnand&ae;g  &d;onne beo&d; on eowrum husum acennede cild  &t;e ne geseo&d; ne ne gehyra&d; ne ne ga&d;  and ge forweor&d;a&d;. 
 And ge&t;enca&d;  &t;&ae;t ge synd &t;&ae;s oft gemyngad; and gif ge healda&d; mine beboda  ealle god ic gehate and swa so&d;lice gel&ae;ste &t;urh me. 
 And swa hwylc m&ae;ssepreost  swa h&ae;bbe &t;is gewrit and nelle cy&d;an godes folce  &t;onne cwe&d; se h&ae;lend  &t;&ae;t his sawel w&ae;re awerged  and his nama bi&d; adilegad of lifigendra bocum. 
 &D;is gewrit w&ae;s afunden in Hierusalem  and &t;anan hit becom to Rome and to Sancte Petres byrgenstowe for ure &t;earfe  and &t;us w&ae;s awriten mid gyldenum stafum  and of &t;&ae;re seofo&d;an heofone us to becom  &t;&ae;t ge &t;y f&ae;stlicor gelyfdon. 
 Ongeota&d; ge godes word  and his larum hersumia&d;  for&d;an &t;e eow neal&ae;c&d; se dea&d; toweardes. 
 And gif ge nella&d; gelefan  ic sende to eow beornendne ren and sweflene leg  and eow forde&d; and eowre bearn butan ende. 
 And &ae;fter &t;yssum gewrite ne cym&d; eow nan o&d;er fram me. 
 And gelefa&d; &t;issum gewrite &t;urh drihten sylfne and &t;urh englas and heahenglas for &t;&ae;ra mihte and anweald  &t;urh heahf&ae;deras and witegan  &t;urh apostolas and martyres and confessores and &t;a halgan f&ae;mnan and ealle Cristes &t;a halgan  &t;&ae;t ge fullice &t;ysum gewrite gelyfan. 
 Seo him drihtne simle &t;anc ge &t;&ae;s ge ealra his geofena  lof and wuldor a in ecnesse a butan ende  amen. 
