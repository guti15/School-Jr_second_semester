 De letania maiore. 
 Leofan men  &d;as dagas synd gehaten letanie &t;&ae;t synd gebeddagas. 
 On &t;issum dagum we sceolon biddan ure eor&d;licra w&ae;stma genihtsumnysse and us sylfum gesundfulnysse and &t;&ae;t gyt mare is ure synna forgyfennesse. 
 And we r&ae;da&d; on bocum &t;&ae;t se gewuna &t;issa gangdaga wurde ar&ae;red on &t;one timan &t;e gelamp on anre burhscire &t;e uigenna is genamod. 
 &T;&ae;t wear&d; mycel eor&d;styrung and feollon gehalgode godes cyrcean &amp; manega hus hruran and comon wilde deor and tosliton and abiton ealles to fela &t;urh godes yrre and &d;&ae;s cyninges botl wear&d; mid heofonlicum fyre forb&ae;rned and fela ungelimpa gewear&d; for folces synnan. 
 And &t;a bead se biscop mamertus &t;reora daga f&ae;sten and &t;&ae;t man halidom sceolde wyr&d;lice styrien and mid &ae;lmeslacum georne god gladian and &t;&ae;t manna gehwylc unsceodum fotum &t;am halidome sceolde eadmodlice fylian and ealle to criste geornlice clypian. 
 And sona swa &t;&ae;t gedon w&ae;s &t;a w&ae;s swutele gesyne &t;&ae;t heom god sy&d;&t;an u&d;e lisse and miltse. 
 Ne wear&d; n&ae;fre sy&d;&d;an &t;anon for&d; eft swylc gedrecednys innan &t;am lande ac wear&d; &t;&ae;t to bysne wide and side &t;&ae;t man &t;anon for&d; &t;a gangdagas on gewunan h&ae;fde. 
 Leofan men  nu bidde ic and l&ae;re &ae;lcne cristene man &t;&ae;t he &t;issa &t;reora daga f&ae;sten rihtlice gehealde &ae;lce d&ae;ge to nones and to anes m&ae;les butan hwa for ylde o&d;&d;e for iugu&d;e o&d;&d;e for unh&ae;le gel&ae;stan ne m&ae;ge. 
 Gyf &t;onne &t;issa &t;reora &t;inga &ae;nig hwylcne man lette &t;&ae;t hine to &t;am f&ae;stene ne onhagie &t;onne is hit alefed &t;&ae;t he mot mete &t;icgan on &t;a gerad &t;e he his &ae;lmessan sylle and n&ae;nne o&d;erne man him to ne spanne to &d;am gereordum butan &t;&ae;r hwylc o&d;er mettrum man sy &t;e &t;&ae;t f&ae;sten aberan ne m&ae;ge. 
 Gyf &t;onne se hala mid &t;am unhalan &t;one mete &t;ige&d; &t;onne wur&t;a&d; hig begen &t;urh &t;&ae;s mettruman unmihta beswicene. 
 And nis nanum men alefed for nanre neode &t;is f&ae;sten to abrecane ne mid &ae;lmessan to alysenne butan hine &t;&ae;ra &t;reora &t;inga hwylc forwyrne  yld o&d;&d;e iugu&d; o&d;&d;e unh&ae;l. 
 Leofan men  se halga apostol iacobus mynegode us ealle freondlice on &t;am pistole &t;e man &ae;r r&ae;dde and us eac luflice l&ae;rde &t;&ae;t we georne began ure agene &t;earfe. 
 He cw&ae;&d;  Confitemini alter utrum peccata uestra  &d;&ae;t is on englisc  anddetta&d; georne  he cw&ae;&d;  eowre synna eow betweonan. 
 And &ae;lc for o&d;erne he cw&ae;&d; gebidde georne &t;&ae;t eow god &ae;lmihtig gesundfulnysse geunne. 
 For &t;am ic secge eow &t;&ae;t rihtwises mannes gebedu fremia&d; swy&d;e mycclum. 
 Elias on ealddagum se halga w&ae;s man eall swa we synd and he ab&ae;d &t;eah &ae;t gode &t;&ae;t he forwyrnde &t;am wi&d;erweardan folce &t;e he mid wunode feor&d;e healf gear &ae;lces renes. 
 And he ab&ae;d eft sy&d;&t;an &ae;t &t;am so&d;an gode &t;&ae;t he renas forgeaf &amp; eor&d;lice w&ae;stmas. 
 &D;&ae;r is swutol &t;&ae;t haliges mannes gebedu magan mycles wealdan. 
 Se halga apostol s&ae;de eac on &t;issum pistole &t;&ae;t gyf hwylc man gehwyrfe&d; o&t;erne fram gedwylde  &t;&ae;t is fram deofles larum  he alyst witodlice his sawle fram dea&d;e and fela synna fordiliga&d;. 
 Ac  leofan men  understanda&d; eow sylfe swy&d;e georne &t;&ae;t ge rihtlice and w&ae;rlice &t;&ae;t gehealdon &t;&ae;t eow m&ae;st &t;earf is to gehealdenne &t;&ae;t is rihtne cristendom and rihtne geleafan on god &ae;lmihtine &t;e ealle &t;ing gescop and geworhte. 
 Leofan men  se halga godspellere  lucas  rehte on &t;issum godspelle &t;e man nu &ae;r r&ae;dde hu ure drihten hwilum to his leornicnihtum spr&ae;c. 
 He cw&ae;&d;  gyf besorh freond cym&d; to o&d;res huse on midre nihte and he n&ae;f&d; him to donne swa swa he wolde &t;onne g&ae;&d; he and bidde&d; his neahgebur &t;&ae;t he him al&ae;ne hlaf for &d;&ae;re neode his cuman &t;e him to com. 
 &D;onne andwyrde&d; se o&d;er &t;&ae;r wi&d;innan and cw&ae;&d; &t;&ae;t he ne m&ae;ge arisan  seg&d; &t;&ae;t his dyre synd f&ae;ste and his cild on heora reste ac bide&d; &t;&ae;t he hine na ne swence. 
 Gyf he &t;onne se o&t;er for &d;on georne clypa&d; and cnuca&d; &t;onne &ae;t nehstan arist he for &d;am onhrope and geti&t;a&d; &t;&ae;s &t;e him neod bi&d;. 
 Be &t;issere bysne ure drihten l&ae;r&d; us hw&ae;t we don sceolon. 
 &D;&ae;t is &t;onne  &t;&ae;t we sceolon clypian and biddan georne gelome god &ae;lmihtig &t;&ae;t he ure neoda gecnawe and ure l&ae;sta gebete. 
 And gyf we &ae;g&d;er ge mid wordum ge mid weorcum rihtlice and geornlice clypia&d; &t;onne wile he ure bena sona gehyran. 
 Ac butan seo heorte rihtlice hycge and weorc &t;am wordum fylstan ne behealde&d; &t;a word naht swy&d;e mycel. 
 Swa he sylf on his godspelle swutollice s&ae;de and &d;us cw&ae;&d;  Non omnis qui dicit domine domine  &d;&ae;t is on englisc  ne f&ae;r&d; na &ae;lc &t;&ae;ra into heofonum &t;e gelome clypa&d; to criste ac se &d;e wyrce&d; godes willan and on &t;am &t;urhwuna&d; for&d; o&d; ende se witodlice f&ae;r&d; on an to heofonum. 
 Leofan men  utan clypian georne oft and gelome and earnian georne &t;&ae;t god &ae;lmihtig ure bena gehyran wylle  uton gelomlice ge&t;encan &t;one egeslican dom  &t;e we ealle to sceolon and utan understandan &t;&ae;t hit &t;&ae;r to neal&ae;c&d; georne. 
 &D;eos woruld is eall wyrse &t;onne heo w&ae;s and d&ae;ghwamlice heo yfela&d; swy&d;e for &d;am &t;e hit sceal gewyr&d;an. 
 &T;&ae;t gefyrn awriten w&ae;s  Ueniet tempus quale non fuit  &d;&ae;t is on englisc  swa egeslic tima cym&d; to mannum swa n&ae;fre &ae;r on worulde ne gewear&d;. 
 &T;&ae;t is on antecristes timan and se tima wyr&d; on worulde sorhful and egesfull for &d;am &t;e antecrist bi&d; sylf deoful and &d;eah mennisc man geboren. 
 Leofan men  her seg&d; eac on &t;yssum bocum be &d;&ae;re mycclan arwyr&d;nysse ures scyppendes hu eadmodlice he ymb mancynn hogode for &d;am &t;e he hit gescop and geworhte. 
 And he wolde &t;&ae;t seo gesceaft ongeate heora scyppend se &d;e he to life gescop on neorxnawanges gefean &t;&ae;r he hi undeadlice gesta&d;elode. 
 And &t;eah hw&ae;&t;re &t;urh deofles beswicenysse gelamp &t;&ae;t seo mennisce gesceaft of &t;am undeadlican life hider ny&d;er gefeoll and her on sare and on yrm&d;um sy&d;&t;an cendon and leofedon and sy&d;&t;an &ae;fter heora life to helle and to ecum dea&t;e bedrifene wurdon o&d; &t;&ae;t se wuldorlica cyning se &d;e is ealles middaneardes alesend onb&ae;rnde m&ae;nig gastlic leohtf&ae;t mancynn to onlihtenne to &t;on &t;&ae;t n&ae;nig deofla dimnes ne bysgode &t;am &d;e &t;&ae;t leoht &t;&ae;re so&d;f&ae;stnysse ongytan woldan. 
 Gehyra&d; nu bro&d;or mine hwylc &t;a leohtfatu w&ae;ron &t;e he ure drihten onb&ae;rnde on &t;issum middanearde mancynn to onlihtanne. 
 &T;&ae;t w&ae;ron &ae;rest heahf&ae;deras &t;a w&ae;ron gefylde to godum weorcum and &d;eawum &t;a &t;e godes folc l&ae;rdon geond &t;ysne middaneard. 
 &T;anon onwocon witegan &t;a w&ae;ron gel&ae;rde &t;urh &t;one halgan gast and na l&ae;s &t;&ae;t an &t;&ae;t hy &d;&ae;s folces synna &t;readan ac eac swylce &t;one cristes tocyme ures h&ae;lendes bodedon. 
 And &ae;fter &t;on w&ae;ron halige apostolas &t;a &d;e he sylfa geceas to &t;am &t;&ae;t he ure drihten hi of his sylfes mu&d;e l&ae;rde and geond &t;ysne middaneard sende to h&ae;lenne and to l&ae;renne eall mancynn and him &d;us to cw&ae;&d;  Euntes docete omnes gentes  fara&d; nu and l&ae;ra&d; geond ealle &t;eoda hw&ae;t sy to lufianne o&d;&d;e to forganne  hu men magon &t;a ecan witu befleon and &d;a ecan reste geearnian heora sawlum on heofonanrices gefean. 
 And &d;a &ae;fter &t;issum w&ae;ron so&d;lice gesette halige biscopas and m&ae;ssepreostas and diaconas and m&ae;nige leorneras geond godes cyrcan &t;&ae;t we nu magon ongitan and witan hw&ae;t us is to donne o&d;&d;e to forganne. 
 Gehyra&d; nu bro&d;or mine and ongyta&d; for hwan us is gesett &t;eos tid to weor&d;ianne fram &t;am halgan easterd&ae;ge o&t; &d;as tid &t;e we nu weor&t;ia&d;. 
 Se &ae;lmihtiga godes sunu se &d;e undeadlice &ae;t &t;&ae;re tide aras and oft and gelome mid his gingrum w&ae;s and hine sylfne undeadlice &ae;teowde and he eadmodlice and geornlice l&ae;rde ealle &t;eoda to heofonanrices gefean. 
 &D;onne syndon us &t;as &t;ry dagas to &t;on gesett &t;&ae;t we sceolon &t;a halgan cristes &t;egnas onhyrgan  &t;&ae;t is &t;&ae;t we sceolon ure woruldweorc forgan fram underne o&d; non and to godes cyrcan cuman and for urum synnum &t;ingian and for&d; mid &t;am halgum reliquium gan swa us &t;a halgan apostolas mynegodon to weor&t;ianne urne h&ae;lend and his &t;a halgan. 
 For &d;on &t;e nu ealle eor&d;an w&ae;stmas growende syndon and blowende geopenade and &t;&ae;t ure bileofan syn growende and gebletsode to h&ae;lo ures lichoman and sawle. 
 For &d;on us is &t;eos tid geset ure sawla h&ae;lo on to biddanne and ures lichoman bletsunge and ura woruldgoda genihtsumnesse mid godcunda lofsange and mid &t;am halgum reliquium we sculon beon gode lofsecgende and cristes rodetacen for&d;beran and his &t;a halige godspell and o&d;re halignessa mid &t;am we sceolon bletsian ure &t;a eor&d;lican speda &t;&ae;t synd &ae;teras and wudu and ure ceap and eall &t;a &t;ing &t;e us god forgyfen hafa&d; to brucanne &t;e we bileofian sceolon. 
 Utan we nu symle &t;ang secgan urum scyppende his miltsa for &d;on &t;e he us swy&d;e lufode ofer ealle o&d;re gesceafta &t;a &d;e nu under heofonas hwolfe syndon. 
 He sylfa us gescop and us geworhte &t;a we n&ae;ron and he us gesihte &t;a we forwordene w&ae;ron and he us abohte of hellewitum and of deofles anwealde mid his &d;y deorwyr&d;an blode and us opene gedyde &t;one weg to heofonanrice. 
 For &d;on we sculon ongytan hu mycel nead&t;earf us w&ae;s his tocymes to ure alysednysse. 
 La  hwylc mihte beon hefigre nyd&t;earf &t;onne se eca dea&d; and hwylc mihta beon hefigre wite &t;onne ure synna and se hearda &t;eowdom o&d;&d;e hwylc mihte beon mare w&ae;lgrimmes &t;onne ure h&ae;ftnydnes on helle&t;eostrum. 
 Cu&d;lice we w&ae;ron on deofles &t;eowdome and we w&ae;ron on helle f&ae;&d;mum of &t;&ae;m he us alysde and us lif sealde on heofonanrice. 
 Leofan men  se witega cw&ae;&d; be heofonarice and be hellewite &t;&ae;t n&ae;fre n&ae;re gemet on heofonanrices wuldre swa mycel unwynsumnes on &ae;nigum la&d;e o&d;&d;e on hungre o&d;&d;e on &t;urste o&d;&d;e on cele o&d;&d;e on h&ae;te o&d;&d;e on ece o&d;&d;e on adle o&d;&d;e on &ae;nigum la&d;e gewinne &d;&ae;t w&ae;re swa mycel swa anes lytles fugeles sweg. 
 Swylce he cw&ae;&d; se ylca witega &t;&ae;t n&ae;fre n&ae;re on hellewitum swa mycel wynsumnes swa anes lytles fugeles sweg. 
 Wa &t;am &t;e geearno&d; hellewite. 
 &D;&ae;r is ece bryne grimme gemencged and &t;&ae;r is ece gryre  &t;&ae;r is granung and wanung and a singol heaf  &t;&ae;r is ealra yrm&d;a gehwylc and ealra deofla ge&t;ring. 
 Wa &d;am &t;e &t;&ae;r sceal wunian on wite. 
 Betere him w&ae;re &t;&ae;t he man n&ae;re &ae;fre geworden &t;onne he gewurde for &d;am nis se man onlife &t;e areccan m&ae;ge ealle &t;a yrm&d;a &t;e se gebidan sceal se &d;e on &t;a wite ealles bereose&d; and hit is ealles &t;e wyrse &t;e his &ae;nig ende ne cym&d; &ae;fre to worulde. 
 Eala leofan menn  uton don swa us mycell &t;earf is beorgan us georne wi&d; &t;one egsan and helpan ure sylfra &t;a hwile &t;e we magon and motan &t;e l&ae;s we forweor&d;an &t;onne we l&ae;st wenan. 
 Ac utan lufian god ofer ealle o&d;re &t;ing and his willan a wyrcan swa we geornost magon. 
 &T;onne geleana&d; he hit us swa us leofast bi&d; &t;onne we &ae;fre betst be&t;urfon. 
 Him symle sy lof and wuldor in ealra worulda woruld a butan ende  amen. 
