 Her saga&t; an &t;isan drihtnes &ae;rendgewrite  &t;&ae;t fyr cyme&t; on suman h&ae;rfeste. 
 And hit gefealla&t; &ae;rest on Scotta land and sy&t;&t;an on Angelcing and de&t; &t;&ae;r &t;&ae;r &ae;lc yfel. 
 And &t;onne f&ae;r&t; hit su&t; ofer s&ae; on &t;a &t;eodland and forb&ae;rn&t; &ae;g&t;er ge mancynne man and eac micelne beoleofan. 
 An diacan w&ae;s dead nu an unmenigum geare  &t;&ae;s nama w&ae;s Nial. 
 He w&ae;s an Scotta ealonde  and he w&ae;s v wucan dead; and he &t;a eft of dea&t;e aras &t;urh Cristes mihte and sprec to mannum and hiom sede fela wundra  &t;&ae;s he geseah in &t;are o&t;ran weorulde  &t;&ae;s &t;e &ae;nig mon an hine anfindan mihte butan eal so&t;  &t;&ae;t he s&ae;gde. 
 And nes si&t;&t;an  &t;&ae;t he &ae;nige eor&t;lices metes anbergde  ne nefre si&t;&t;an he butan cirican ne com. 
 And &t;&ae;s diacones naman w&ae;s haten Nial. 
 And se diacan s&ae;gde be &t;am fyre  ealswa we reda&t; an sunnandeges spelle  &t;&ae;t drihten self awrat  &t;&ae;t he wolde mid fyre ealle synfulle forbernan. 
 And &t;onne s&ae;de &t;&ae;t &t;es diacon  &t;&ae;t &t;&ae;t fyr come for&t;an ofer manna bearn  for&t;an hie gelefdon to hwon drehtnes selfes &ae;rendgewrites  &t;e he to Sancte Petrys cirican as&ae;nde. 
 Ac him wi&t;saca&t; menige men and nella&t; gelefan an &t;as halgan lare. 
 For&t;on hiom s&ae;nd god on micelne brogan  fyr and hungor  butan hio to godes geleafan &ae;r gecyrran willa&t; and heora elmyssan sellan and hiora tio&t;unge an riht gel&ae;stan to godes cirican and earman mannum  &t;&ae;t bi&t; of cwican orfe and of corne and of eallum &t;am gestrionum  &t;e iow drehten unne  and &t;onne biddan drehtnen his m&ae;ran mildse. 
 &T;us bodade No&e; se witega &t;one micel flod menniscum cynne huru hundteontigum wintrum  &ae;r he come  and ealle men adrencte se micela flod butan eahta mannum: &t;&ae;t w&ae;s Noe and his wif and his &t;reo sunu and heora &t;reora wif. 
 And &t;onne Noe &t;is mannum s&ae;de be &t;am flode  swa &t;es diacon dyde nu be &t;ysum fyre drehtnes selfes worde he bodode mannum  and &t;&ae;t &t;&ae;t fyr wille cuman and ealle synfulle swy&t;e geunrotsian  &t;onne hlogan men Noes worda  &t;onne he &t;is folce s&ae;de be &t;am flode  and bismerodan hine  and hi cw&ae;dan to him  &t;&ae;t he lufe  o&t; &t;&ae;t ealle wolcen and eall heofenes &t;iotan wurdan mid w&ae;tere gefyllede  and ealle edran asprungan angen &t;am heofenlican flode. 
 And hit agan &t;a rinan xl daga and xl nihta tosomne &t;&ae;m m&ae;stan rene  and sio eor&t;e rinde ealswa swi&t;e of hire &e;asprencgum angen &t;am heofelican flode  o&t; &t;&ae;t w&ae;ter w&ae;s hegre beufan eor&t;an  &t;onne se munt  &t;e is syxtinan f&ae;dman hegre. 
 Se flod w&ae;s bufan &t;am hegestan munde  &t;e is an middangearde. 
 And &t;a adruncan ealle cwice wihte  &t;e betwioh heofonum and eor&t;an w&ae;ran butan viii mannum: &t;&ae;t w&ae;s No&e; and his wif and his &t;reo sunu and heora &t;reora wif; and &t;&ae;r w&ae;ran elces cynnes wihta twa gemeccan  &t;&ae;t &t;eos weoruld mihte eft beon geedsta&t;oled weor&t;an and eft of awecnigan. 
 And &t;&ae;t is lang and wundarlic to asecgenne  hu &t;a wurdan generede in &t;are Noes earce  &t;e &t;&ae;r to lafe wurdan. 
 Swa &t;onne nu gegonge&t; &t;am mannum  &t;e &t;yses fyres cymes geleafan nella&t;  &t;&ae;t hio ealle forwyr&t;a&t;. 
 Hwet  drehten hine selfne to &t;an geeadmette  &t;&ae;t he awrat gewrit an &t;&ae;m seofe&t;an heofone swi&t;e eorlicum wordum for sunnandeges weorcum and seternes ofer non. 
 For&t;an se sunnandeg wes gehalgod eallum mannum to reste butan deoflum anum and h&ae;&t;enum sawlum  &t;a n&ae;fre reste ne onfo&t;. 
 And &t;is gewrit he awrat mid geldenum stafum and hit &t;a ans&ae;nde to mankynne  for&t;on &t;e hie h&ae;fdan hie sylfe swi&t;e stranglice wi&t; god forgelte and wi&t; ealle his halgan  for&t;on hio nella&t; heoldan &t;ane halgan sunnandeg and &t;one drehtenlican d&ae;g from nontide &t;&ae;s s&ae;ternes deges o&t; &t;es monandeges lihtinge. 
 And an &t;ane d&ae;g w&ae;s Adam gescapen  se &ae;rysta man. 
 And an &t;one d&ae;g Moyses oferferde &t;a readan s&ae; mid his weorude  and his feond adruncan be&ae;ftan him an &t;are se. 
 And an &t;ane d&ae;g drehten angan erest fedan Israela folc in &t;am westenne mid manan  &t;am heofenlican mete. 
 And swi&t;e oft drehten bead &t;am halgan Moyse  &t;&ae;t he bude manna bearnum  &t;&ae;t hio an &t;ane d&ae;g ne worhtan; and mycel yfel and menigfealdne w&ae;an drihten gehet &t;urh Moyses menniscum cynde. 
 And drehten w&ae;s sume si&t;e &t;us sprecende to Moyse and cw&ae;&t;: sprec to Israhela bearnum and cwe&t; to hiom: witan ge  &t;&ae;t ge healdan minne &t;ane halgan rysted&ae;g  for&t;an tacen is betwioh me and betwioh iowrum kynne  and for&t;on is to witanne  &t;&ae;t ic eam se drihten  se iow gehalgode; and healda&t; ge for&t;an minne &t;ane halgan rysted&ae;g. 
 And on &t;am d&ae;ge he awende w&ae;ter to wine. 
 And so&t;lice swa hwilc iowar  swa hine besmite&t; mid &ae;nigre yfelnysse an &t;one halgan sunnand&ae;g  &t;onne bi&t; he dea&t;y sweltende. 
 And swa hwylc man  swa his weorc de&t; an &t;ane halgan sunnandeg  &t;anne weor&t;a&t; &t;&ae;s mannes lif and saule of &t;am heape mines folces. 
 Hwylcne dea&t; mende he drehten swi&t;or  &t;onne &t;&ae;s mannes sawle scolde bion cw&ae;lmed in &t;&ae;m mestan hellefyre  and &t;&ae;t hio w&ae;re afelled of eallum haligan hepe? 
 And drehten eft cw&ae;&t;: vi dagas sindon  &t;&ae;t iow is alefed  &t;&ae;t ge motan iower weorc an wyrcan. 
 And se seofo&t;a ys drehtnes se halga rested&ae;g. 
 And ealle  &t;a &t;e do&t; heora w&ae;orc an &t;am d&ae;ge  &t;anne bio&t; &t;a dea&t;es sceldige: se dea&t; bi&t; &t;onne in helle diopnesse. 
 Ac healda&t;  Israela bearn  &t;one minne halgan rysted&ae;g and m&ae;rsia&t; hine in iowrum ciricum  for&t;on sio &ae;ce triow&t; is betwioh me and betwioh Israela bearnum. 
 And so&t;lice on six dagum w&ae;ran geworhte heofan and eor&t;e and ealle &t;a gesc&ae;fta  &t;e in hiom sindan; and &t;a on &t;&ae;ne vii d&ae;g &t;a let drehten fram &ae;ghwilcum weorce and hine gereste &t;a on &t;am d&ae;ge; and he &t;a &t;&ae;r anstealde himself &ae;ryst  hu m&ae;n scoldan &t;one halgan sunnand&ae;g healdan and haligan. 
 &T;a weran an &t;are &t;iode iii ealdormen on Israhela folce  and &t;a noldan drehtnes beboda healdan  ac ciddan ongen Moyses and age Aaron his bro&t;er on Israhela folce. 
 Dathon hatte an and Abiron and Choreb  and hi noldan weor&t;ian &t;one haligan sunnand&ae;g  swa heom drehten bebead  ac macodan micel geflit agen Moyses on &t;am godes folce and gremedan god &t;earle swy&t;e. 
 &T;a forwurdon hi sona  and sio ior&t;e tob&ae;rst undernio&t;an heom  and hio fillon &t;a &t;urh &t;a eor&t;an mid eallen hior&ae; weorude  and eac wif and cild and feowertyne &t;usend manna  and hio wurdan &t;a ealle bes&ae;ncte in helle diopnesse mid sawle and mid lichaman. 
 Swa &t;onne nu gegange&t; manna bearnum  &t;&ae;t heora sawle bio&t; ascyrede in helle diopnesse  gef hio nella&t; healdan &t;ane halgan sunnandeg and &t;&ae;s s&ae;ternesd&ae;g ofer non. 
 Hiom weor&t; swa  swa swa &t;are bocere sawle bi&t;  &t;e nella&t; godspel s&ae;cgan godes folce for hiora gemeleaste and for weoruldgalnesse. 
 For&t;on &t;e Crist selfa cw&ae;&t;: &t;eah mann anum men godspyl secge  &t;onne bio ic an hiora midle; and &t;&ae;m bi&t;  &t;e &t;&ae;t godspel saga&t;  forgefen c synny  and &t;am fiftig  &t;e hit for godes naman lustlice gehere&t;; and &t;am bi&t; wa &ae;fre geborenum  &t;e hit secgan can and ne wile; for&t;an men sculan &t;urh &t;a godspellican lare becuman to liues wige. 
 And &t;&ae;t is cu&t; eac  &t;&ae;t Iordane is seo ea  for&t;an Crist w&ae;s in hire gefulwad in sunnand&ae;ge  hio getacna&t; &t;&ae;s d&ae;ges halgunge and weor&t;unge  for&t;on nis nan stepe  &t;&ae;t hio wile oferyrnan fram nontide &t;&ae;s seternesdeges &ae;r &t;&ae;s monandeges lihtincge. 
 Drehten cw&ae;&t;  &t;&ae;t he come to demenne cwicum and deadum an &t;one halgan sunnand&ae;g; &t;a he mende mid &t;am worde &t;ane egeslican domes d&ae;g. 
 And drihten ansende an sunnandege his apostolum &t;one halgan gast in fyre ansyne. 
 And an &t;am dege wurdan tod&ae;lde ealra manna gehriorde; and &ae;r w&ae;s eal weoruld sprecende an an gehriorde  and nu is ealra gehriorde twa and hundseofentig. 
 And &t;&ae;t is eac cu&t;  &t;&ae;t for &t;&ae;s d&ae;ges halgunge and weor&t;unge &t;&ae;t &t;a sauwla onfo&t; reste  &t;a &t;a beo&t; on witincgstowan  gef hi mid &ae;nigan &t;ingan Crist gegladodan on &t;isam earman life  &t;onne habba&t; hi reste from &t;&ae;re nontide &t;&ae;s seternesd&ae;ges o&t; &t;&ae;s monand&ae;ges lihtincge. 
 And we gelyfa&t; &t;urh godes gife  &t;&ae;t hit swa sig  gif hi Criste her on life on &ae;nigan &t;ingan gecwemdon. 
 Ac &t;a  &t;a to helle becuma&t;  ne cuma&t; hit n&ae;fre to reste  ah &t;ar acwylmia&t; mid saule on &t;am lichaman &ae;fter domesd&ae;ge. 
 And hit is to lang eal to awritenne  hu oft se an d&ae;g wes gehalgod  and hu oft he w&ae;s forboden &t;urh god sylfne and &t;urh godes halgan  &d;&ae;t him nan man on ne worhte. 
 And &t;&ae;t gelamp on Moyses dagum  &t;&ae;t Moyses for &t;urh anne wudu mid his werode; &t;a gesawan hie &ae;nne ceorl  hw&ae;r he stod and wudede him. 
 &T;a het Moyses  &t;&ae;t hine mon gebunde  and &t;&ae;t hine mon dede in carcern  o&d; &t;&ae;t he askede &t;one h&ae;lend  hu he me be &t;am ceorle don scolde. 
 &T;a freni Moyses urne drihten  hu he &t;ane ceorl ation scolde  &t;e him wudade an &t;an halgan sunnand&ae;g. 
 &T;a het ure drehten  &t;&ae;t hine me dede of life. 
 Hw&ae;t  &t;a wes openlice getanad  &t;&ae;t &t;&ae;t bi&t; senleas wite  &t;&ae;t mon an &t;am genim&t;  &t;e he unalefedlice werce&t; fram &t;&ae;s s&ae;ternesdeges none o&t; &t;&ae;s monandeges lihtincge. 
 And Nial sede  se diacon  se wes v wucan an heofonum  &t;&ae;t god sige sunnandeges weorcum and s&ae;ternesdeges ofer non swi&t;e stranlice abolgel; and &t;&ae;t ealle &t;as eor&t;lice &t;ing seon ancerrede for manna ungeleaffulnysse  &t;&ae;t hio ne sion swa gode  swa hio iu w&ae;ron. 
 And hit hef&t; nu ofergan eal cristen folc  &t;&ae;t hio sindon to gemerlease Cristes selfes beboda and him to litelne ege to witan. 
 Ac hiom &t;&ae;s cym&t; ful &ae;r ece hunger  &t;am &t;e &t;&ae;s fyres frecynysse ged&ae;ge&t; and &t;&ae;t ofercuma&t;. 
 And drehten sende his agen handgewrit an Sancte Petres heahaltare in his cirican  &t;&ae;r m&ae;st manna to gefere&t;. 
 And he &t;&ae;t dyde  for&t;on &t;e he wolde &t;a get his mildheortnesse an mannum gecy&t;an and us gecy&t;an  hu we us gescildan scoldan wi&t; godes yrre  and hu he wi&t; us gedon wolde  gef we noldan healdan sunnand&ae;ges bebod and s&ae;ternes ofer non and &t;are monannihte. 
 And &t;a w&ae;s &t;&ae;t gewrit &t;us gewriten mid geldenum stafum: amen  amen  dico uobis  quod misit brucus in uobis  et non timuisti eos; so&t;  so&t; is  &t;&ae;t ic iow secge  &t;&ae;t ic s&ae;nde ceferas an eow  and ge iow &t;a ne andredan. 
 &T;a sende ic gershoppan anufan iowerne hw&ae;te  and ge &t;a get gecyrran noldan  &t;&ae;t ge wel gehealdan woldan &t;one halgan sunnandeg. 
 So&t;  so&t; is  &t;&ae;t ic iow s&ae;cge  &t;&ae;t ic s&ae;nde an iow birnenda renas and sweflen l&ae;g of heofonum  and gef ge ne willa&t; get healdan sunnand&ae;ges bebod and s&ae;ternes ofer non and &t;are monannihte  &t;onne becuma&t; get ofer iow micel goddes erre. 
 Eala hw&ae;t  monnum iu stranglice gelamp for sunnand&ae;ges weorce  &t;&ae;t he drihten sende ceferas ofer manna bearn  &t;a &t;onne adilegedan ealle wudebeorwas for sunnandeges weorce. 
 And &t;a hy drehten anget  &t;&ae;t men &t;a get noldan geswican untidweorca  he &t;a s&ae;nde wunderlice gershoppan stapan an eor&t;an  &t;&ae;t hio fretan ealle eor&t;w&ae;stmas butan letlan d&ae;le. 
 &T;a andged he ure drihten  &t;&ae;t men noldan &t;a get healdan sunnandeges bebod  he sende &t;a birnende regn and sweflen leg ofer manna bearn; &t;a scoldan hio swi&t;e nioh mid ealle forweor&t;an  &t;a gehreaw him drihtne manna forwyrd  &t;a genam he &t;&ae;t fyr eft fram manna bearnum and his miltse let ofer manna bearnum. 
 &T;is w&ae;s geworden on Egipta lande. 
 Hie &t;a heoldan letle wile sunnandeges bebod and brecan eft and noldan geswican untidweorces  &t;a s&ae;nde dryhten v deor up of se  and nes &ae;nig man  &t;&ae;t hiom wi&t;standan mihte  &ae;r &t;anne hie drehten eft fram mannum hi anam  &t;a he geseah  &t;&ae;t his handgeweorc forweor&t;an scolde. 
 &T;a gelamp hit binnan feawe gerum  &t;&ae;t menn eft oferhogodan sunnand&ae;ges bebod and s&ae;ternes ofer non. 
 &T;a angan drehten selfa dihtan &t;&ae;t gewrit  &t;e her nu for&t; s&ae;ge&t;  and he cw&ae;&t;: so&t; is  &t;&ae;t ic iow secge  &t;&ae;t ic iow w&ae;s arful geworden and milde  and iow com micel of heofonum and genihtsumes  and ge swe&t;eah noldan healdan be minan bebodum &t;ane halgan sunnand&ae;g. 
 So&t; is  &t;&ae;t ic eow s&ae;cge  &t;&ae;t ic w&ae;s ge&t;yldig for iow  and ge me oft tynan gededan  &t;anne &t;earfan cleopedan to iowrum husum  and ge hi ne noldan gehyran  ne me nane mildheortnesse noldan an heom gecy&t;an; and &t;onne &ae;l&d;iodige to iow coman  &t;anne noldan ge hiom nan god don. 
 So&t;  so&t; is  &t;&ae;t ic iow s&ae;cge  gef ge ne healda&t; &t;ane halgan sunnand&ae;g fram nontide &t;&ae;s seternesdeges o&t; &t;&ae;s monandeges lihtincge  &t;&ae;t ealle &t;a yfel becuma&t; eft ofer iow  &t;e iow &ae;r an becoman and her beufan gewritene sindon. 
 Ic eom godes sunu  and ic feola ge&t;rowade for iow  ic w&ae;s an rode ahangen for iow  and ic dea&t; ge&t;rowade for iow  and ic of dea&t;e aras for iow an &t;one halgan sunnandeg  and ic an heofonas astah an &t;one halgan eastorsunnand&ae;g  and ic sitte nu an &t;a swi&t;ran healfe godf&ae;der  and ic cume to demenne cwicum and deadum an &t;one halgan sunnand&ae;g. 
 &T;a he &t;anne mende &t;ane egeslican domes deg. 
 Hw&ae;t  he drihten &t;a openlice cydde on &t;am worde  &t;a he cw&ae;&t;  &t;&ae;t an sunnand&ae;g of dea&t;e arise  &t;&ae;t se s&ae;ternesd&ae;g bi&t; &t;&ae;s sunnandeges  si&t;&t;an hit non bi&t;  for&t;on hit w&ae;s sunn&ae;nd&ae;g  &t;a drihten self of dea&t;e aras. 
 Crist selfa and ealle halgan hefdan for sunnandeg &t;one d&ae;g  &t;e Crist aras of dea&t;e. 
 And from nontide &t;&ae;s s&ae;ternesd&ae;ges o&t; &t;&ae;s monand&ae;ges lihtincge ge sceolan heoldan  and gef hit eor&t;lice men anw&ae;nda&t;  &t;onne ne onfo&t; hio n&ae;fre d&ae;l drehtnes wuldres. 
 And drehten w&ae;s &t;a get for&t; sprecende  and he cw&ae;&t;: so&t;  so&t; is  &t;&ae;t ic iow s&ae;cge  se &t;e ne gehealda&t; &t;ane halgan sunnandeg  minne restand&ae;g  &t;e ic of dea&t;e aras  mid rihte fram nontide &t;&ae;s s&ae;ternesd&ae;ges o&t; &t;&ae;s monand&ae;ges lihtincge  &t;&ae;t he bi&t; awerged aa in weorulde weoruld  and ic him wi&t;sac&ae;  &t;onne he of &t;isan life gewit  and he ne hafa&t; n&ae;fre d&ae;l mid me ne mid minan &ae;nglum to heofonan rice. 
 Ealle fy&t;erfete nytenu cleopia&t; to me  and ic hio geh&ae;re  and hiom nilla&t; reste forgefan an &t;one halgan sunnandeg. 
 So&t; is iow s&ae;cge  gef ge ne healda&t; &t;one halgan sunnandeg mid rihte  &t;&ae;t ic s&ae;nde gyt ofer iow micele stormas and hagolstanas and fleogende neddran  &t;a ge abera ne megan  and swelicne leg; and ic lete h&ae;&t;enfolc ofer iow  &t;a iow fornima&t; and iowra bearn. 
 So&t; ys  &t;&ae;t ic iow s&ae;cge  gef ge healda&t; &t;one halgan sunnandeg mid rihte  mid &ae;lmessan and mid ciricsocnum  swa mon sunnandeg don scel  weor&t;ian mid eallan weor&t;mendum minne restand&ae;ig  &t;onne ontyne ic iow heofenas &t;eodan  and ic selle iow menigfealde w&ae;stmas sylle and mine bletsunge an iowrum husum to nytte a o&t; &ae;nde eowres lifes  and ge &t;onne bio&t; gehw&ae;rfede to me and to minan halgan  and &t;onne swa hw&ae;s swa ge bidda&t; an minan naman  eal ic iow sille. 
 And ic blissige an iow and ge on me; and ge bio&t; halige  for&t;on ic eam eowar drihten  and nis &ae;nig o&t;er butan me anum. 
 So&t; is  &t;&ae;t ic iow s&ae;cge  &t;&ae;t ic swerige &t;urh minne miht and &t;urh mine &t;a halgan &ae;nglas  cherubin and s&ae;raphin  &t;a send cleopiende beorhtum stefnum and &t;us cwe&t;a&t;: sanctus  sanctus  sanctus dominus deus sabaoth  pleni sunt celi et terra. 
 &T;a cw&ae;&t; ure drihten: &t;urh hiora mihte ic swerige  gef ge ne healda&t; &t;ane haligan sunnandeg mid rihte  &t;onne cyme&t; micel reng and snaw and micele hagolstanas ofer iow  and micel fer bi&t; anberned ymb &t;a mon&t;as utan  &t;e synt hatene september and october. 
 And ic &t;anne wille forb&ae;rnan ealle eower god and ealle  &t;a &t;e an unrihtum tidum yfel wyrca&t;  o&t;&t;e he an &t;&ae;m dege o&t;erne swingg&ae;&t;  o&d;&d;e he hus feorma&t; o&t;&t;e hlafes bake&t; o&t;&t;e swere&t; o&t;&t;e cnytt  o&t;&t;e he hine ba&t;a&t;  o&t;&t;e he hine efese&t;  o&t;&t;e he hine scir&t;  o&t;&t;e he unalefedlice an &t;am dege gege&d;  &t;&ae;t he werig bi&t;  o&t;&t;e he &ae;nige unrihtnesse an &t;an d&ae;ge gefreme&t;; &t;a &t;e hit do&t;  witan hie &t;anne  &t;&ae;t hio bio&t; ealle awergde fram me in &t;a &ae;can wita and hiora bearn ealle butan &ae;ghwilcum &ae;nde. 
 Ond eghwilcan men is beboden &t;urh god selfne in Cristes noman and in &t;ar&ae; halgan &t;rinnesse naman and in &t;are halgan anesse naman and in &t;are halgan rode naman  &t;e drihten self an &t;rowade  se &t;e hebbe &t;is gospel an his gewealde  &t;&ae;t he hit bodige and cy&t;e swi&t;e gelomlice godes folce swa &t;urh hine selfne  gef he gel&ae;red sie  swa &t;urh o&t;erne gel&ae;redne mon  &t;onne he him to cume. 
 And gef he &t;onne &t;&ae;t agemelease&t;  &t;&ae;t he l&ae;ta&t; licgan &t;is godspyl unnet godes folce  &t;&ae;t hit ne nan mynstermon na s&ae;g&t;  &t;onne cwe&t; drihten and &t;us a&t; swor  &t;&ae;t he w&ae;re awyrged fram him and fram eallum his halgum in &t;a &ae;can witu. 
 And &t;is bio&t; &t;a mon&t;as september and october  &t;&ae;t &t;ys fyr an becym&t;  &t;e se diacon &ae;r bi segde  &t;&ae;t drihten us to sendan wolde. 
 Florentius se papa and Petrus se bescup w&ae;ron on &t;a tid on Rome  &t;a &t;is gewrit becom anufan Sancte Petres wiofode  and hie w&ae;ran &t;a salestan witan and &t;a betstan gorenestan eg&t;er ge gode ge mannum. 
 So&t;lice hie &t;&ae;s w&ae;ran gewitan  &t;&ae;t &t;is halige gewrit of heofonum com  and hio hit fundan anufan Sancte Petres altare. 
 And hie &t;a for&t;an &t;us cw&ae;dan and miclum cy&t;dan: wit sweriga&t; &t;urh &t;ane micelan anwald ures dryhtenes and &t;urh &t;a halgan Cristes rode  &t;e he for manna helo a &t;rowade  &t;&ae;t hit is eal so&t;  &t;&ae;t wit s&ae;cga&t;  &t;&ae;t fram nanum eor&t;licum men &t;ios dryhtnes &ae;rendboc awriten ne w&ae;s  ne mid bocblece  ne mid nenigum eor&t;licum andweorce  ac hit w&ae;s on Sancte Petres heahaltare funden &t;is gewrit &t;us awriten mid geldnum stafum. 
 Men &t;a leofestan  hwilc man is &t;onne efre  butan his heorte se eal mid deofles strealum awrecan  &t;&ae;t he w&ae;ne  &t;&ae;t se halga papa and se biscup dorstan swerigan menne a&t; &t;us micel megen? 
 And hit gelamp an &t;a tid  &t;e &t;is gewrit becom anufan Sancte Petres wefode  &t;&ae;t se stod wear&t; eal onhrered  and hio abiofode eal  and sio bergen wear&t; open geworden and unhlidod  &t;e Sancte Petres lichama an leg under &t;am weofode. 
 And gef eor&t;lice men nu agemeleasia&t; &t;is&ae;s gewrites bebodes  &t;onne ne ge&t;&ae;nca&t; hio na  hu strang hit bi&t; an helle to bionne. 
 &T;onne mana&t; us &t;is halige gewrit  &t;&ae;t we simle sion geynegode to ure saule &t;earfe and &t;&ae;s ytmestan deges ures lifes and &t;&ae;s gedales lichoman and saule. 
 And &t;onne we sculon &ae;lces unnyttes riht ageldan an &t;ene bifigendan domes dege for eallum &t;am weorcum  &t;e we nu wi&t; godes willan werca&t; from nontide &t;&ae;s s&ae;ternesd&ae;ges o&d; &d;es monandeges lihtinge. 
 And eac we sculan &t;&ae;r riht ageldan for ures lifes dede  &t;e we si&t; o&t;&t;e &ae;r efre gefremedan fram ures lifes fruman. 
 Ne megan wy &t;anne ure misdeda behedan ne bedigligan  ac hio bio&t; &t;anne ealle opene and unwrigene beforan us  butan hio &ae;r geanddette bion and gebette. 
 And us mon &t;anne nenigre deda grimlicor ne menga&t;  &t;anne &t;&ae;s seternesdeges weorces  si&t;&t;an hit non bi&t;  o&t; &t;&ae;s monandeges lihtinge  buton manslihte and ciricbryca and hlafordswicunga. 
 Gef we &t;onne  men  willa&t; gewercan godes willan and &t;one sunnandeg gehealdan  &t;onne magon &ae;ghwe&t;er ge us heofona rices eadignesse geearnian  ge we megan ges&ae;liglice befleon &t;a deorcan and &t;a dimman stowe helle tintrego  &t;e deofol an wuna&t; mid his weagesi&t;um and mid &t;am awergdum saulum  &t;a &t;anne noldan healdan &t;ises gewrites bebod  &t;e dryhten self awrat  ac hlestan deofles larum and noldan to gode gecyrran &t;urh so&t;e anddetnesse and &t;urh so&t;e bote. 
 Wa la wa bi&t; &t;am mannum  &t;e mid deoflum scealan habban heora eardungstowe  &t;&ae;r bi&t; sar butan frofre and &ae;rm&t;o butan are and w&ae;ana ma  &t;onne hit eniges mannes gemet sie  &t;&ae;t hit asecgan mege. 
 Dryhten. 
 Se an heofonum rixa&t;  gescylde us wi&t; hellewitu  wi&t; &t;a ecan clammas &t;urh his wuldar and &t;urh his weor&t;ment a buton ende  amen. 
