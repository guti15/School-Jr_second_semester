 Warna &t;e wi&d; &t;a wyr&d;myntas &t;e &t;u butan gylte heldan nemiht. 
 Healicnys wyr&d;mynnta is leahtra micelnys on maran wite se mara bi&d; gecwylmed. 
 Se l&ae;ssa is gifennissa ner. 
 &D;a mihtigan witodlice mihtelice wita &t;olia&d; and se sti&t;aste dom gewyr&d; &t;am &t;e o&d;ra wealda&d; &d;am &t;e micel bi&d; geseald him bi&d; micel &ae;t of gesoht &d;am &t;e mare bi&d; bef&ae;st. 
 Him bi&d; mare &ae; of gan wur&d;myntas witodlice &ae;fter fr&ae;cednisse beo&d; adrogone. 
 Hr&ae;dlice bi&d; se andweald on frecednisse hr&ae;dlice bi&d; &t;ola&d; he hrire. 
 Swa micele witodlice swa mara wur&d;mynt swa miccle maran beo&d; fr&ae;cednissa. 
 Swa hehre treow swa strenglucur fran windum astyred and his bogas r&ae;dlucur beo&d; tobrocene. 
 Hegran styplas on sw&ae;ran hryre ni&d;er siga&d;. 
 &D;a hehstan duna gelolicum liger&ae;scum beo&d; for slegene. 
 On ricne man hr&ae;dlice feal&d; anda. 
 Se wulderfulla hr&ae;dlice sirgungum geopena&d;  wuldor witodlice andan acen&d;  anda gewislice fr&ae;cednissa. 
 &D;eh &t;e &ae;ni on wurulde wuldre scine &t;eh &t;e he on purpuran and on golde glitinie  &d;eh &t;e he on deorwur&d;um girlan gefr&ae;towod ofer hlifie  &t;eh &t;e he beo mid folce utan ymtrymmed  &d;eh &t;e he beo mid waciendra meniu gescild  &t;eh &t;e he beo mid ungerimum gyhyrsumiendra m&ae;niu ymtrymed  &d;eh &t;e he beo mid weredum orsorh &t;ehwe&d;ere he &ae;fre on wite wuna&d; and on nearunisse and &ae;fre on gnornunge and on orleahtre  on godewebbenum beddum he hlina&d; ac &t;ehwe&d;ere oft gedrefe&d;  on plumfe&d;erum he li&d;  on &t;ehwe&d;ere he li&d; ac &t;ehwe&d;ere oft &ae;bl&ae;ce  on gyldenum beddum he rest ac oftr&ae;dlice gedrefed. 
 Gew&ae;de is &t;ises middangeardes ges&ae;l&d; and litel is &t;isse worulde wuldor  gewitenlic and tydder is hwilwendlic miht. 
 Sege la  w&ae;r synd cyningas  hw&ae;r ealdormenn? 
 Hw&ae;r synd caseras? 
 Hw&ae;r synd welie menn woruld&t;inga? 
 Her synd woruldrican? 
 Hw&ae;r synd welie middangeardes? 
 Ealswa sceadu hi gewitan  ealswa swefen hi fordwinon. 
 Hi synd gesohte and hi nesynd gemette. 
 Welan to fr&ae;cednisse gela&t;ia&d;  welan to forwyrde gedraga&d;  welfeala for welan on orleahter becomon  welmanegum welan dea&d; acendon. 
 N&ae;f&d; he n&ae;fre modes stilnesse &t;e hine sylfne eor&d;licum carum &t;eott. 
 &D;a carfulnyssa witodlice &t;&ae;t mod gedrefa&d; and astyria&d;. 
 Seo miht witodlice &t;&ae;re carfulnysse n&ae;fre &t;ola&d; angsumnyssum. 
 Gif &t;u wille beon stille negewilna &t;u &ae;nig &t;ing woruld &t;inges. 
 &AE;fre &t;u &ae;fst modes stilnysse gif &t;u fram &t;e awyrpst middangeardes care. 
 &AE;fre &t;u bist on ecere stilnysse gif &t;u &t;e &ae;tbryst fram eor&d;licra d&ae;da gehlyda. 
 N&ae;fre welan nebeo&d; butan synne begytene  ne nan &t;a eor&d;lican &t;ing nem&ae;g butan synne gebrytsnian. 
 &D;earle seldsene is &t;&ae;t &t;a welan agnia&d; to reste onetton &d;a&t;e hi sylfe mid eor&d;licum carum bewinda&t; hi hi sylfe fram godes lufe ascyria&d;. 
 Se&t;e on woruld&t;inga lufe bi&d; gef&ae;stnod nateshwon he on god negelustfulla&d;. 
 Woruld&t;inga witodlice fram godes gimene awenda&d;. 
 Nem&ae;g &ae;nig crist lufian samod and worulde. 
 Earfo&d;e is heofenlicum carum and ear&d;licum samod &t;ywian  earfo&d;elic is god samod and middangeard to luuigenne. 
 Nem&ae;g &ae;ghwe&t;er gelice beon gelufod. 
 For&t;i wi&d;sac woruld&t;ingum for godes ege and forhafa &t;e for gode fram woreldcarum gecneordl&ae;ce &t;&ae;t &t;u gode &t;eowige. 
 Butan hremininge worulde nan caru &t;e fram godes lufu ne &ae;tbrede nan carefulnys woruld&t;inga &t;e fram godes gimene gelatige. 
 Awurpp fram &t;e swa swa w&ae;t swa god angin m&ae;g lettan. 
 Eallum mode ascuna and geni&t;era &t;&ae;t middangeard lufa&d;. 
 Beo &t;u dead middangearde and middangearde &t;e. 
 Middangeardes wuldor swa swa dea&d; fram awurp. 
 Oferswi&d; &t;e fram &t;ises lifes lufe swaswa gebyrgi&d;. 
 Nafa &t;u worulde care. 
 Swaswa for&d;faren ascire &t;e fram &ae;lcere eordlicere mangunge. 
 Forseoh libbende &t;a &t;ingc &t;e &t;u &ae;fter dea&d;e habban nemiht. 
 Swa hw&ae;t swa &t;u h&ae;fst hafa to mildheortnysse &t;&ae;t &t;in m&ae;gen gehelpe &t;earfan w&ae;dlunge. 
 And gif &t;u hw&ae;ne gelogodne on nead &t;earfe ongitst and gif &t;u hw&ae;ne on w&ae;dle be&t;reafodne and gif &t;u hw&ae;ne on &ae;nigum &t;igum aidlodne acn&ae;wst and gif &t;u hw&ae;ne of&t;rihtene o&d;&d;e geeadmedne gesihst mid &t;am gehelpe neforseoh &t;u &ae;nine  ne forhoga &ae;nine  nanne forl&ae;t &t;u gel&ae;rne fram &t;e  nan unrot gewite fram &t;e  nan fram &t;e gescind gehworfe. 
 Ealle gem&ae;ne  eallum syle and eallum geearca. 
