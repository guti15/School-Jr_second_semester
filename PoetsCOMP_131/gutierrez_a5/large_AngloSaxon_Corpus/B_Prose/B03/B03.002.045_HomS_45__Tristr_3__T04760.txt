 In die ascensionis domini. 
 Men &d;a leofestan  us is micclum to wuldrienne and to geblissigenne on &t;ysum d&ae;ge for ures drihtnes &ae;lmihtiges godes &t;am m&ae;ran and &t;am wundorlican upstige fram eor&d;an to heofonum  &t;one sylfan drihten &t;e iu gefyrn herodes se cyning mid ealre gerosolimware swi&d;e ondred &t;a he acenned w&ae;s on &t;as woruld of &d;&ae;re forem&ae;ran f&ae;mnan sancta marian on &t;&ae;re &t;urhhaligan middeswintres m&ae;ssenihte and &t;one ondredon &t;a &t;wyran iudeiscan heortan &t;&ae;t he arise sy&d;&d;an he dead w&ae;re of dea&d;e. 
 On &t;ysum andweardan d&ae;ge se &ae;lmihtiga cyning and ealles middaneardes alysend and &ae;lces siges sige astah mid &t;rymlicre mihte on &t;a heofonas &t;e he &ae;r of to eor&d;an ny&t;er astah. 
 And sy&d;&d;an he of dea&d;e aras on &t;ysum halgum feowertigum dagum he getrymmede &t;&ae;ra apostola heortan &t;a w&ae;ron his leorningcnihtas her on worulde &t;am he tolet leofe cossas and &t;am he sealde anweald synna to forgyfenne &t;am &d;e hi woldon and hit gegearnod h&ae;fdon. 
 And he hi asende geond ealne middangeard &t;&ae;t hi sceoldon fullian ealle &t;eoda on &d;&ae;s ecan f&ae;der and on &t;&ae;s ecan suna and on &t;&ae;s ecan haligan gastes arf&ae;stnysse. 
 And he &ae;t mid him her on life and bebead him &t;&ae;t hi ne gewiton fram hierusalem &t;&ae;re m&ae;ran byrig ac &t;&ae;t hi geanbidedon &t;&ae;ra behatenra gyfa &t;&ae;s haligan gastes &t;e he him behet. 
 He s&ae;de him and &t;us cw&ae;&d;  geanbidia&d; nu on hierusalem sume hwile ealle &ae;tg&ae;dere for &d;am &d;e binnan feawa daga fyrste ic asende to eow on eor&d;an &t;one frefrigendan gast and ge beo&d; mine cy&d;eras &ae;g&d;er ge on hierusalem ge ofer eall iudea land ge ofer samariam &t;a &t;eode. 
 And &t;a &t;a he him &t;is s&ae;de &t;a wear&d; he up ahafen him geseondum and hine onfeng beorht wolcn fram heora eagum. 
 And &t;a &d;a hi beheoldon &t;a lyfte &t;a stodon &t;&ae;r twegen weras &t;a w&ae;ron ymbscrydde mid beorhtum reafe and &t;a stodon wi&d; &d;a apostolas and &t;us cw&ae;don  eala ge galileiscan weras  hw&ae;t wundrige ge &t;us &t;as heofonlican heannysse behealdende? 
 So&d;lice &t;es h&ae;lend &t;e fram eow genumen is and gebroht is on his f&ae;der swy&d;ran healfe mid swa micclum wuldre swa ge nu gesawon hine upp to heofonum astigan mid eall swa micclum wuldre he eow eft to cym&d; on &d;am micclan domesd&ae;ge to &d;am &t;&ae;t he wile secan and acsian &t;a bef&ae;stan gestreonu. 
 &T;onne is us eallum &t;ylcum wordum him to toclypigenne &t;us cwe&t;ende  eala &t;u geworhtest heofones and eor&d;an and s&ae; and ealle gesceafta. 
 And &t;u &d;e gesceope &t;one forman mann adam &t;one &t;e deofol beswac mid facenfullum swicdome and hyne man sy&d;&d;an ut of neorxnawange anydde and hine sona geh&ae;ftne mid him to suslum geteah  &t;one &t;u drihten god and us ealle mid &t;inum agenum blode alysdest. 
 And he eft to neorxnawanges gefean wear&d; gel&ae;dd &t;e he &ae;r of wear&d; adrifen. 
 We bidda&d; &t;e nu &d;a &ae;lmihtig drihten &t;&ae;t &t;u for &t;inum m&ae;ran upstige us ece r&ae;ste forgife &t;onne &t;u cymst to &d;am &t;&ae;t &t;u wylt deman ealre worulde and heofonware and hellware on &t;inra haligra e&d;le &t;&ae;r &d;e bi&d; niwe lofsang gesungen &t;&ae;t is on heofona rices wuldre. 
 Men &d;a leofestan  us gedafena&d; eac &t;&ae;t we symble wuldrien and geblissien for &d;am &d;e hit is ger&ae;dd on halgum bocum &t;&ae;t drihten ure alysend &ae;fter alysednysse mennisces cynnes and &ae;fter &t;am m&ae;ran sige &t;e he deoflu ofercom on &t;ysum d&ae;ge mid micelum sige to heofonum astah &t;&ae;r hine heria&d; on ecnysse ealle heofonlice werodu. 
 Eac swilce we gelyfa&d; &t;&ae;t he &t;anon cume on wuldre his m&ae;gen&t;rymmes mid englum and heahenglum to demenne eallum mancynne rihtwisum and synfullum and &t;onne he agylt anra gehwylcum &ae;fter his sylfes weorcum. 
 And &t;&ae;t we sceolon witan and ongytan &t;&ae;t &ae;r drihtnes &t;rowunge ealra haligra manna sawla w&ae;ron geh&ae;fte on helle for adames gylte o&d; &d;one fyrst &t;e drihten for urum lufon on ge&t;rowode and &t;one biteran dea&d; onbyrigde and us &t;a &ae;t deoflum alysde and mid him to heofonum gel&ae;dde ealle &t;a &d;e fram frym&d;e &t;isse worulde his willan worhton and his bebodum filigdon. 
 Ealle drihten on &t;am m&ae;ran d&ae;ge his upstiges &t;e we nu tod&ae;g wur&d;ia&d; he mid him to heofonum gel&ae;dde and nu synt &t;&ae;r wunigende on ecere blisse. 
 And &t;onne &t;a godan of &t;ysum life fera&d; &t;onne gel&ae;t hi engla werod on &t;a heofonlican ricu &t;&ae;t hi &t;&ae;r geanbidion &t;one &ae;rist heora lichamena &t;&ae;t hi &ae;fter domesd&ae;ge wunien mid lichaman and mid sawle on ecnysse mid drihtne on &t;&ae;re anwealdan eadignysse and on &d;&ae;re ecan ges&ae;lignysse. 
 Swa &t;&ae;ra synfulra manna sawla on helle beo&d; under ege asette and geanbidia&d; &ae;rist heora lichomena &t;&ae;t hi &ae;fter domesd&ae;ge mid lichaman and mid sawle beon gecyrrede to ecum witum mid deoflum wunigende. 
 Men &d;a leofestan  uton us nu warnian &t;&ae;t we &t;onne ne cumon forhte toforan drihtnes domsetle for urum gyltum &t;onne he ongyn&d; us acsian and smeagian hw&ae;t we him ongean broht h&ae;bben for eallum &t;am &t;ingum &t;e he for us ge&t;rowode. 
 Uton besceawian hw&ae;t se m&ae;ra godes &t;egen s&ae;de petrus. 
 Eala ge leofestan menn  he cw&ae;&d;  uton ongitan &t;&ae;t crist for us &t;rowode. 
 And he us l&ae;rde &t;a bysne &t;&ae;t we sceoldon filigan his bebodum and larum and weorcum se &t;e n&ae;fre nan facn n&ae;s on his mu&d;e gemet ne ut gangende ne nanne mann ne wyrgde he &t;a &d;a man hine wirigde. 
 Ac he sealde hyne sylfne swi&d;e bylihwytlice &t;am &d;e hine on unriht demdon. 
 He cw&ae;&d; eftsona petrus se gecorena drihtnes &t;egen and ealdor ealra &t;&ae;ra leorningcnihta &t;e drihtne sylfum filigdon on &t;ysum life. 
 Uton witan  he cw&ae;&d;  &t;&ae;t drihten us forl&ae;t &t;a bysna manigra geswinca n&ae;s nanra r&ae;sta and teonena n&ae;s nanra glencga swingla and sara and hospas and manega o&d;re yfelu &t;ing he &t;rowude for urum lufon. 
 Men &d;a leofestan  us is micclum &t;es d&ae;g to m&ae;rsigenne and to wuldrigenne for &d;am &t;e manega wundru gewurdon on &t;ysum d&ae;ge. 
 &T;&ae;s h&ae;lendes leorningcnihtas gesawon on &t;ysum d&ae;ge ane lange hl&ae;dre betweonan heofonum and eor&d;an &t;a hi hine gesawon to heofonum stigan. 
 And hi gesawon englas &ae;g&d;er ge up ge ny&d;er on &d;&ae;re hl&ae;ddre faran on hwitum gegyrelan and &t;us cw&ae;&t;ende  eala ge galileiscan weras  hw&ae;t wundrige ge &t;es h&ae;lend &t;e fram eow genumen is on heofon? 
 Swa he cym&d; eft swa swa ge gesawon hine nu faran on heofonas. 
 Ac ga&d; to hierusalem and wunia&d; &t;&ae;r o&d; &d;&ae;t eow cume se frefrigenda gast fram &ae;lmihtigum gode se eow l&ae;r&d; ealle &t;ing &t;e eow behatene synt fram drihtne h&ae;lendum criste. 
 And eft hi gesawon godes sunu standan &ae;tforan &t;am healican weofde on heora heannyssum and hi hyne gehyrdon his f&ae;der herian. 
 And eft hi gesawon synfulra manna sawla on witum earmlice fram deoflum gewri&d;ene. 
 Ealle &t;as &t;ing  men &d;a leofestan  him w&ae;ron &ae;tywede to &d;am &t;&ae;t hi sceoldon us fore warnian and &t;am bi&d; wa geborenum &t;e &t;ylcum larum hyran nella&d; &t;e hi on bocum for ure &t;earfe awriton. 
 And uton na forgytan &t;&ae;t we symle sceolon gewilnian &t;a heofonlican and uton us warnian wi&d; &d;a hellican stowa &t;&ae;t we ne gan on &d;a. 
 On &t;am is d&ae;ghwamlice ece sargung and unrotnys buton blisse and teara genihtsumnyss buton frofre &t;&ae;r beo&d; cwylmede d&ae;ghwamlice &t;a synfullan. 
 Sume &t;&ae;r hangia&d; be &t;am fotum &t;&ae;s &t;e us halige gewritu onwrigen habba&d; and sume &t;&ae;r hangia&d; be &t;am handum and sume &t;&ae;r hangia&d; be &t;am sweorum. 
 And sum &t;&ae;r beo&d; besenced o&d; &d;a cneow on &t;am hatan pice and on &d;am fyre and sum &t;&ae;r bi&d; besenced o&d; &d;&ae;ne nafelan and sum &t;&ae;r bi&d; besenced o&d; &d;one mu&d; and sume &t;&ae;r hangia&d; be heora feaxe on &t;am &t;uruhhatan fyre. 
 Men &d;a leofestan  uton ge&t;encan &t;a &t;ing &t;e rihte synt on &d;am bi&d; gegladod god and uton don &t;&ae;t sylfe and uton gegearwian ure heortan mid godum weorcum. 
 And uton beon ge&ae;mtigode fram leahtrum and uton beon gefyllede of m&ae;genum. 
 And uton gewilnian symle &t;&ae;t we gegyrnon mid ealre hr&ae;dnysse &t;&ae;t heofonlice rice &t;&ae;r se healica cyning and &t;a healican cempan symle eardia&d;. 
 &T;&ae;r is ece med and &t;&ae;r is heofonlic mete  &t;&ae;r is ece myrh&t; and rice buton awendednysse. 
 Men &d;a leofestan  us gedafena&d; &t;&ae;t we forhicgen &t;isne middaneard &t;&ae;t we magon filigan criste urum alysende fram hellewitum. 
 And uton warnian &t;&ae;t we ne forspillon &t;&ae;t ece lif for &t;yses middaneardes idelan wuldre ac uton symle herian urne ecan drihten &t;one &t;e sitt and ofersyh&t; &t;a eadigan engla werodu on heofonum &t;e genamode synt cherubin and seraphim. 
 Se is reccend heofones and eor&d;an and ealra gesceafta  &t;one heria&d; englas and heahenglas  &t;one arwur&d;ia&d; witegan and &t;a apostolas &t;e drihtnes leorningcnihtas w&ae;ron her on worulde  &t;one symle gegyrna&d; haligra f&ae;mnena m&ae;nigo to geseonne. 
 For &d;am &d;e he is gefyllednys and fulfremednys ealra haligra and hi symle blissia&d; on heofonum &ae;tforan his gesih&t;e. 
 Eala men &d;a leofestan  uton ge&t;encan &t;a heofonlican god and hi geearnian on urum life and uton gemunon hu micel wur&d;mynt hit by&d; us on &d;am toweardan life &t;&ae;t we &t;&ae;r scina&d; on godes rice swa sunne gyf we his willan her on worulde wyrca&d;. 
 Hw&ae;t  he us eallum &t;one wur&d;mynt geann &t;e he his apostolum geu&d;e and him to cw&ae;&d;  swa swa min f&ae;der me lufode swa ic lufode eow. 
 Wunia&d; on minre lufe and ge beo&d; mine frynd gyf ge &t;a &t;ing do&d; &t;e ic eow bebeode. 
 Eala micel weor&d;scipe is hit &t;am nu &t;e he &t;a to cw&ae;&d;  swa hw&ae;t swa ge on minum naman minne f&ae;der bidda&d; he eow syl&t; and he lufa&d; eow for &t;am &d;e ge me lufodon and on me gelyfdon. 
 Eala micel wur&d;mynt is hit &t;am &d;e he his f&ae;der fore halsode &t;us cw&ae;&t;ende  eala &t;u halga f&ae;der geh&ae;l &t;a on &t;inum naman &t;e &d;u me sealdest and &t;&ae;t middaneard oncnawe &t;&ae;t &t;u me sendest &t;&ae;t syndon ealle &t;a &d;e on me gelyfa&d;. 
 Eala micel wur&d;mynt ys &t;am gelyfendum &t;e godes bearn big s&ae;de. 
 Eala f&ae;der  he cw&ae;&d;  &t;a &d;e &t;u me sealdest  ic wille &t;&ae;t hi beon &t;&ae;r &t;&ae;r ic beo &t;&ae;t hi geseon mine beorhtnysse &t;e &d;u me sealdest and &t;a &d;e ic him sealde. 
 Micel wur&d;mynt is nu &t;am &d;e se h&ae;lend sealde gesibsume cossas &t;us cw&ae;&d;ende  ic l&ae;te to eow sibbe and ic sylle eow mine sibbe. 
 Micel wur&d;mynt is nu &t;am &t;e se h&ae;lend to cw&ae;&d; &t;a he to his f&ae;der for to heofona rices wuldre  hit is tima &t;&ae;t ic gehwyrfe up to &t;am &t;e me hider ni&d;er asende  and bletsia&d; ge god and gecy&d;a&d; ealle his wuldru. 
 Eala micel wur&d;mynt is nu &t;am &d;e he sylf to cw&ae;&d;  ic astige to minum f&ae;der and to eowrum f&ae;der and to minum gode and to eowrum gode. 
 And &t;a &d;a he &t;as &t;ing s&ae;de &t;a wear&d; he up ahafen on beorhtum genipe him geseondum and he w&ae;s fered on heofonum a&t;enedum handum and he bletsode hi &t;us cw&ae;&d;ende  Si sibb mid eow. 
 And &t;&ae;t genip hine underfeng fram heora eagum and hi stodon and beheoldon &t;a lyfta. 
 And hi &t;a clypedon anre stefne &t;us cw&ae;&t;ende  eala wuldres cyning drihten m&ae;gna  &t;u &d;e nu tod&ae;g sigorgend astige ofer ealle heofonas  ne forl&ae;t &t;u us na f&ae;derlease. 
 Ac asend to us &t;ines f&ae;der behat  &t;&ae;t is so&d;f&ae;stnysse gast  &t;&ae;t he wunige symle on ecnysse mid us and &t;&ae;t we habbon ece lif mid &d;e on heofona rices wuldre. 
 Uton nu men &d;a leofestan  beon gemyndige urra sawla &t;earfa and uton wyrcan god on &d;am &d;e we &t;urhteon magon. 
 Men &d;a leofestan  uton we nu geornlice ge&t;encan for &d;am on urum mode &t;&ae;t se towearda and se micela domesd&ae;g ne lata&d; and sculun &t;onne &t;urh gode d&ae;de gediglan ure uncysta on &t;ysum eor&d;licum gedrefednyssum. 
 Gef&ae;stnigen we &t;onne urne hiht on &t;one ecan e&t;el and &t;a innunge ures modes gesta&d;elian we on &d;am so&d;an leohte. 
 Nu we gehyrdon secgan  men &d;a leofestan  hu ure drihten on &t;ysum andweardan d&ae;ge on heofonas astah. 
 Uton we hine &t;onne biddan for his &t;&ae;re halgan upastigennysse on &d;a ecan dreamas &t;&ae;t he us gehealde him to willan her on worulde and he us forgyfe ece lif &ae;fter &t;ysum life. 
 Si him lof and wuldor a to widan feore ealra his goda and hys gyfena &t;e he us forgyf&d; se &d;e leofa&d; and rixa&d; in worulda woruld a on ecnysse  amen. 
