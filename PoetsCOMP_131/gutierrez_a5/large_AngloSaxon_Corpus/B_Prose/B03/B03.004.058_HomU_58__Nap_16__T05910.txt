 And mycle &d;earfe agan &t;a  &t;e &t;&ae;s timan gebida&d;  &t;&ae;t hi w&ae;re beon  and &t;&ae;t hi gemyndige beon &t;&ae;ra &t;inga  &t;e deofles menn oft &ae;r &t;urh drycr&ae;ft drugan. 
 Fela &t;inga dydan &t;a geogeleras on Egypta lande &t;urh drycr&ae;ft ongean &t;&ae;t &d;e moyses &t;urh godes mihta &t;&ae;r fela wundra worhte. 
 And swa we habba&d; be manegum ger&ae;d  &d;e gehwar &t;urh drycr&ae;ft mid deofles fultume menn mistlice dweledan. 
 Betere eac  &t;&ae;t we nu sum to bysne secgan. 
 An deofles man w&ae;s hwilan on Rome  Simon hatte  se geswencte swy&d;e &t;earle twegen m&ae;re godes &d;egnas  &t;&ae;t w&ae;s Sanctus Petrus and Sanctus Paulus. 
 Hy bodedon on Rome cristendom &ae;rest  ac se deofles man hy gedrehte and &t;&ae;t folc gelette wundorlice swy&d;e. 
 He s&ae;de  &t;&ae;t hit eal leasung w&ae;re  &t;&ae;t &d;a godes &t;egnas bodedon  and he worhte &t;urh drycr&ae;ft fela wundra  &d;&ae;r men to locedon. 
 He dyde &ae;t sumum s&ae;le  &t;&ae;t an &ae;ren n&ae;dre hy styrede  ealswylce heo cucu w&ae;re; and man h&ae;fde geworht &t;a on &d;am dagum on Rome anlicnessa  and &t;&ae;t h&ae;&t;ene folc &t;urh deofles lare weor&d;edon &t;a heom for godas; &t;a he gemacode eac &t;urh drycr&ae;ft  &t;&ae;t hy agunnon  swylce hy cwice w&ae;ron. 
 &D;onne dyde Petrus &t;urh godes mihta betere &t;ing  geh&ae;lde mistlice gebrocode men  blinde and deafe and dumbe and mistlice gelewede. 
 And &t;a wear&d; hit cu&d; &ae;t nyhstan &t;am casere  &t;e &t;a on &t;am dagum Romware weold  eal hu hy hit macedon  and mon herede him &d;earle swy&d;e &t;&ae;ne Symon. 
 Leton &t;a gedwealde men  swylce he se Simon godes sylfes sunu w&ae;re  and &d;a het &ae;t nyhstan se casere feccan &t;&ae;ne Symon to him; and &t;a &d;a he him to com and him &ae;tforan stod  &t;a ablende he &t;urh deofles cr&ae;ft swa &t;&ae;s caseres eagan and &d;&ae;ra  &t;e him mid w&ae;ron  &t;&ae;t heom &d;uhte o&d;re hwile  &t;a hy hine beheoldon  &t;&ae;t he w&ae;re  swylce hit cild w&ae;re  &t;&ae;t hy on locedon  o&d;re hwile eft swylce he medemre ylde man w&ae;re  and o&d;re hwile  swylce he eald ge&d;ungen man w&ae;re; and swa on m&ae;nige wisan he hiwode &t;urh drycr&ae;ft fela leasbregda. 
 And &t;a &t;a se casere eal swylc geseah  &t;a wende he  &t;&ae;t hit godes agen bearn w&ae;re; and se deofles man gealp  &t;&ae;t he eac swa w&ae;re  and &t;&ae;t folc him to swy&d;e &t;&ae;s gelyfde. 
 &D;a wunnan &t;a godan godes &t;egnas ongean &t;&ae;t swy&d;e and s&ae;dan  &t;&ae;t he luge  and hy eac &t;urh godes mihta mid manegum godum &t;ingum geswutelodon  &t;&ae;t hy riht h&ae;fdon  and &t;&ae;t hit eal leas w&ae;s  &t;&ae;t se &t;eodloga s&ae;de. 
 &D;a &ae;t nyhstan cw&ae;&d; se Simon  &t;&ae;t he gecy&d;an wolde  &t;&ae;t he god w&ae;re  het &t;a ar&ae;ran &ae;nne stepel and s&ae;de  &t;&ae;t he &t;yder upp stigan wolde and englas hine &t;&ae;r underfon scoldan and to heofonum ferian. 
 And &d;&ae;r eall &t;&ae;t folc on locode  he stah up to &d;am stepele and of &d;am stepele hof upp on lyfte  swylce he wolde wi&d; &t;&ae;s heofones weard. 
 &D;a clypode se casere and cw&ae;&d;  &t;&ae;t &d;a swytol w&ae;re  &t;&ae;t hit eal so&d; w&ae;s  &t;&ae;t he &ae;r s&ae;de  and &t;&ae;t hit eal leasung w&ae;re  &t;&ae;t Petrus and Paulus &t;&ae;t folc mid bregdan. 
 &D;a ab&ae;dan hy unea&d;e  &t;&ae;t man ge&d;yldgode sume hwile  o&d; man wiste  to hwam se ende gehwurfe  and clypedon &t;a to gode swy&d;e georne. 
 Hw&ae;t  &t;a Sanctus Petrus beseah ra&d;e &ae;fter &t;am up to &t;am lyfte and clypode hludre stefne and &d;us cw&ae;&d;: ic halsige eow  deofles gastas  &t;e &t;&ae;ne deofles mann gynd &t;a lyft feria&d; and &d;urh &t;&ae;t menn bep&ae;ca&d;  &t;&ae;t ge &t;urh godes &ae;lmihtiges bebod hine nu &d;a forl&ae;tan  &t;&ae;t he n&ae;fre leng mid his mane menn ne beswice. 
 Sona swa he hit gecweden h&ae;fde  &t;a forleton hy hine  and he hreas ny&d;er and feoll  &t;&ae;t he eall tob&ae;rst. 
 &D;a w&ae;s swytol godes miht  &t;eah he &t;&ae;s deofles gedwyld lange &ae;r &t;afode. 
 Eac we habba&d; on bocum ger&ae;d  &t;&ae;t fela o&d;ra deofles manna wide w&ae;ran  &t;e godes &d;egnas oft &t;urh deofles cr&ae;ft swy&d;e geswencton and folc swy&d;e gedwealdon  ac hit &t;inc&d; us to langsum nu to gereccanne. 
 Ge magan &t;eah be &t;issum anum gecnawan  &t;a he &d;urh deofol swylcne cr&ae;ft h&ae;fde ongean swylce godes &t;egnas  swylce w&ae;s Sanctus Petrus and Sanctus paulus  &ae;thweg hit bi&d;  &t;onne se deofol cym&d;  &t;e ana cann eall &t;&ae;t yfel and ealle &t;a drycr&ae;ftas  &t;e &ae;fre &ae;nig man &ae;fre geleornode. 
 And eall he hit cy&d; &t;onne openlice &t;urh hine sylfne  &t;&ae;t he oft &ae;r dyde &t;urh &t;a unges&ae;ligan  &t;e his larum fyligdon. 
