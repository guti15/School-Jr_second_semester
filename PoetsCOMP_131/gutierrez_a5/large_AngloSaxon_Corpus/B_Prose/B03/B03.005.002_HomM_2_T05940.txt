 Forl&ae;te &ae;lc cristen man stala and leasunge  mor&d;d&ae;da and mane a&t;as  wyccecr&ae;ftas and wiglunga and &t;a myclan druncennesse &t;e manslihtas of cuma&d; and &t;a fracodan forligra. 
 And utan habban &t;a so&d;an lufa to gode and to mannum and ic bidde eow for godes mihtiges lufe and for his ege &d;&ae;t ge eower lif rihtlice libban and eowerne cristendom swi&d;e well healden and beo&d; earmra manna retent and miltsiend. 
 And beo &ae;lc hlaford milde his earman mannum and &t;a men &ae;g&t;er ge freohge ge &t;eowe. 
 Beon hi hyra hlaforde swa holde swa hi willon &t;&ae;t god &ae;lmihtig beo him &ae;t &t;am gem&ae;non dome on domesd&ae;g. 
 Ge&t;ence&d; hu yfle gelamp iudas scariot &t;e swicode ymbe crist. 
 And we bidde&d; &ae;lcne cristene man &t;urh god sylfne and &t;uruh &t;a myclan lare &t;e he us on his bocum gewissa&d; &t;&ae;t n&ae;fre hine nan man to nanum deofulgilde ne gebidde  nis to nanum deadum stane ne to nanum dumbum treowe ne nanum wille ne to nanum &t;illicum scandlicum biggencge and oferhogian &t;one so&d;an h&ae;lend &t;e ealle &t;ing m&ae;g gehelen. 
 Ic wolde &ae;t sumum gescadwisum men &t;e &t;is gehyra&d; geaxian hw&ae;t se deade stan mihte &t;am gehelpan &t;e him neod by&d; and ne m&ae;g for&t;on hine sylfne of &t;are stowe awylton &t;eahhw&ae;&d;re se &d;e swa earmlice beswicen by&d; &t;urh deoful and geornful he m&ae;g &t;onne deoful &t;yder bespanan him sylfum &ae;fre ecelice to geny&t;runge and to forwyrde. 
 &T;a wifmen &t;e bera&d; hyra cild to wegel&ae;tum and teo&d; &t;urh &t;a eor&t;an ne begyta&d; hi n&ae;fre godes miltsa butan hi geswicon and hit &ae;fre beton for&t;on witodlice hi ofria&d; hi sylfe deoflon and hyra bearn &t;e &t;is do&d;. 
 Uton for&d;ig be&t;encon us sylfe and biddan georne godes mildheortnesse and uton biddan &t;a m&ae;ran cwene sancta marian &t;&ae;t heo beo us milde and arful &t;ingere to &t;am heofonlican cyninge &t;&ae;t we his mildse habban. 
 Drihten us to &d;am gefultumie &t;e leofa&d; and ricsa&d; a in anre godcundnysse f&ae;der and &t;e halige gast buton &ae;lcum ende amen. 
