 Adam se &ae;resta man w&ae;s gesceapen on neorxnawonge and for his sylfes synnum &t;anan adr&ae;fed on &t;as wr&ae;cworuld and on eall &t;a earfe&d;u  &t;e we for his synnum and ure sylfra si&d;&d;an drugon  and he &d;a sy&d;&d;an &t;a gefean &t;&ae;s heofonlican e&d;les  &t;e he &ae;r sceawode  &t;anonfor&d; geseon ne mihte. 
 &D;a &t;a he on neorxnawonge w&ae;s  he w&ae;s mid heortan cl&ae;nnesse and mid heofenlicre gesyh&d;e eadigra engla gefera and godes word gehyrde; ac eft  &t;a he hider adr&ae;fed w&ae;s fram &t;&ae;m modes leohte  &t;e he mid gefylled w&ae;s &ae;r  he wear&d; myccles sy&d;&d;an lange benumen. 
 We &t;a sy&d;&t;an of &d;&ae;s ylcan mannes fl&ae;sce on &t;as wr&ae;clican woruld acende wurdon  and we &d;a geacsodon be &t;am heofonlican e&d;le  and we geacsodon his geceasterwaran beon godes englas  and we geacsodon &t;&ae;ra engla geferan beon &t;a gastas so&d;f&ae;stra and fulfremedra manna. 
 Ac fl&ae;sclice men  for&d;on &t;e hy &t;a ungesynelican ne magon angytan  heo &t;onne tweoga&d;  hw&ae;&t;er hit so&d; sy  &t;e ne sy  &t;&ae;t hi mid lichamlicum eagum ne geseo&d;. 
 Ac Adam se &ae;resta man ne &t;orfte he na tweogan  &t;eah &d;e he ut adrifen w&ae;re of neorxnawonges gefean  and &d;eah he hit ne gesawe  &t;a he gemunde swa&d;eah &t;&ae;t ylce  &t;&ae;t he &ae;r geseah  and &t;&ae;t he &ae;r anforlet. 
 Ac &d;a sy&d;&d;an  &t;a &t;e he gestrynde  &t;a hit ne gemundan  ac &t;eh hy gelyfdan be his segene  &t;e hit &ae;r geseah  untweogendlicor  &t;onne &t;a heora segene eft gelyfdon  &t;e &ae;fter heom acende w&ae;ron. 
 And sy&d;&d;an &ae;ghwylc f&ae;der &t;eh s&ae;de his suna  and &d;one &ae;ftran aa tweode ma  &t;onne &t;&ae;ne &ae;rran  for&d;on heora n&ae;nig &t;&ae;ron w&ae;s &ae;g&t;er ge mid saule ge mid lichoman  swa swa Adam w&ae;s. 
 Ac we synd &t;am gelicost gescapene on &t;isse worulde  &t;e sum cyning hate sum forworht wif don on carcern  and &t;&ae;t sy bearneacen  and heo &t;onne cenne cniht  and se &t;onne sy &d;&ae;r afeded  o&d; he sy twentigwintre o&d;&d;e gyt yldra. 
 Hw&ae;t  he &t;onne naht o&d;res ne wat  butan &t;&ae;t he &t;&ae;rinne geseah. 
 &D;eah &d;e his modor him secge  &t;&ae;t heo gesawe sunnan and monan  steorran and streamas  muntas and feldas  fleotende fixas and fleogende fugelas and yrnende hors  wyrmas and wildeor and eal  &t;&ae;t we geseo&d;  ic wat  &t;&ae;t hine wile tweogan  hw&ae;&d;er heo him so&d; secge. 
 And  gyf se cniht o&t;erne &t;&ae;rinne gestryne&d; and &d;&ae;m sege&d;  &t;&ae;t he sylf ne gesawe  ac his modor him s&ae;de  &t;&ae;t heo hit eall sylf gesawe  he &t;onne gyt swy&d;or tweod  &t;onne se &ae;rra. 
 Hu  ne m&ae;g se cyning &t;onne &t;&ae;ne tweon ea&d;e gebetan? 
 Onlucan &t;&ae;s carcernes duru: &t;onne magan hy &t;&ae;t eall geseon  &t;&ae;t him &ae;r ges&ae;d w&ae;s. 
 &D;&ae;t is &t;onne &t;&ae;m gelicost  &t;e we nu on carcerne syn betynede on &t;isse worulde  and eft &t;onne se gast wyrd ut of &d;am lichoman al&ae;d  &t;e he nu mid befangen is  &t;onne bi&d; us gesawen  &t;&ae;t us &ae;r ges&ae;d w&ae;s  &t;eah &t;e we hit nu geortrywan  for&d;y &t;e we hit geseon ne magon. 
 Ac ealles to lytel andgyt bi&d; &t;eah on &d;&ae;s mannes heortan  &t;e nele so&d;es gelyfan  &t;eh he sylf his agenum eagum eal ne gesawe  &t;&ae;t so&d;es is geworden. 
 La  hw&ae;t by&d; betweonan mannes and nytenes andgyte  gyf he nat ne witan nele  butan &t;&ae;t he on stara&d;? 
 Ac se by&d; wita  se &d;e so&d; asmea&d;  and se &d;e fela wat &t;&ae;s  &t;e &ae;r w&ae;s and &ae;fter gewur&d;an sceal. 
 And swutule eac m&ae;g gecnawan be mistlican tacnan  se &t;e wile so&d; witan  &t;&ae;t &t;a habba&d; god lean &ae;fter heora liff&ae;ce  &t;a &d;e wisdomes gyma&d; &t;a hwile  &t;e hy libba&d;  and &t;a &d;e gode hyra&d; and godes lage healda&d; and so&t;es gelyfa&d; and georne &t;&ae;t smeagea&d;. 
 And sylfe we gesawon &t;&ae;s swutele bysene: we gesawan for oft &ae;t sumra &t;&ae;ra byrgenan  &t;e gode wel gecwemdan  manege gefettan lichamlice h&ae;le  and &t;&ae;r wurdan hale  &t;e &ae;r w&ae;ran limmlaman  &t;&ae;s &t;e we sylfe wistan ful georne; blinde gefettan  &t;&ae;t hy locedan brade  and halte wurdan hale  and mistlice gebrocade h&ae;le geforan &ae;t halgra manna banan. 
 Be &t;am man m&ae;g gecnawan and be ma &t;inga  &t;&ae;t &t;&ae;r syndan mihta  m&ae;r&t;a and myrh&t;a  &t;&ae;r &d;a motan wun an &ae;fter heora liff&ae;ce  &t;e godes willan wyrca&d; and wisdomes gyma&d; &t;a hwile  &t;e hy libba&d;. 
 Ac &t;a beo&d; adwealde and &t;urh deofol beswicene  &t;e &t;&ae;s ne gelyfa&d;  ac wena&d;  &t;&ae;t se man scyle deadlice swyltan  efne swa nyten  and sy&t;&t;an ne &t;olian ne yrm&d;e ne myrh&d;e  ne &ae;nig lean habban &t;&ae;s  &d;e he worhte on lifes f&ae;ce &t;a hwile  &t;e he mehte. 
 Ac so&t; is  &t;&ae;t ic secge: of eor&t;an gewurdan &ae;rest geworhte &t;a  &d;e we sylfe ealle of coman  and to eor&t;an we scylan ealle geweor&t;an and sy&t;&t;an habban swa ece wite aa butan ende  swa ece blisse  swa hw&ae;&t;er we on life &ae;ror geearnedon. 
 God ure helpe  amen. 
