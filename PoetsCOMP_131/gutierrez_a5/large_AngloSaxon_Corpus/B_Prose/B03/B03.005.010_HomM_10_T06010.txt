 Leofa man  &d;e is mycel &t;earf &t;&ae;t &d;u &t;as drihtenlican tide georne ge&t;ence. 
 &T;onne &t;u arisan wylle  bide &t;inne drihten eadmodlice forgifennesse ealra &t;ara synna &t;e &t;u wi&d; Godes willan geworht h&ae;bbe &t;ara &t;e &t;u gemunan m&ae;ge  and eac &t;ara &t;e &d;u gemunan ne m&ae;ge. 
 And lufa &t;inne drihten mid inneweardum mode  and mid inneweardum m&ae;gene. 
 And bide hine georne &t;&ae;t &d;u mote on &t;isse halgan tide hw&ae;t hwyge gewyrcan &t;&ae;s &t;e his milda willa sy  and &d;inre sawle &t;earf sy  o&d;&d;e on setle o&d;&d;e on stealle o&d;&d;e on gange o&d;&d;e on &ae;riste o&d;&d;e on gesih&d;e o&d;&d;e on gehyrnysse o&d;&d;e on suman wege &t;&ae;t God &ae;lmihtig &t;in mod geteo and getihte to rihte  and to &d;inre sawle &d;earfe. 
 And &d;enc &t;&ae;t God &ae;lmihtig on &t;isse halgan tide swy&d;e mycel adreah and ar&ae;fnode and ge&d;rowode for mancynnes lufan and h&ae;lo  &t;&ae;t he wolde us of &d;am ecan witan alysan and he sylf &d;a gesette &t;as feowertig daga and nihta tog&ae;dere. 
 And he sylf hi gesette butan &ae;ghwylcan eor&d;lican bigleofan  and he w&ae;s geset ofer &t;&ae;s temples gehwing  and he w&ae;s gecostnod &t;urh &t;one ealdan feond mancynnes gewinnan. 
 And he &t;&ae;r &d;one deofol oferswi&d;de and ge&d;reatode &t;&ae;t ungetreowe folc and &d;a unl&ae;dan Iudeas hine ascunian ongunnon and his lare hyrwan. 
 And him heora &t;egna &t;reat to gel&ae;ddon and hine gebundon and hine to heora demum and to heora ealdormannum gel&ae;ddon. 
 And hi hine sy&d;&d;an to dea&d;e forr&ae;ddon and hine on rode ahengon and gef&ae;stnodon and hi &t;&ae;r his handblod ut aleton  and hine mid readbasuwan hr&ae;gle gegeredon and him &d;yrnenne cynehelm worhton  and hi him &t;&ae;rtoeacan fela bysm&ae;ra gebudon and gespr&ae;con. 
 And heo hine mid bradre handa under &t;&ae;t wange slogan and heo him fullice on &t;&ae;t neb r&ae;hton and him huxword spr&ae;con and on bysmor cw&ae;don &t;&ae;t he Iudea cyning w&ae;re. 
 So&d; hi &t;&ae;s s&ae;don &t;eah hi his na wendon. 
 He is and a w&ae;s and a bi&d; ealra cyninga cyning  and he mihte ea&d;e him gebeorgan &ae;t &d;am dea&t;e  gyf he swa wolde. 
 Ac he wolde &t;&ae;t we cl&ae;ne &t;urh hine wurdon  and he wolde &t;a. 
 And gyt wile &t;&ae;t we onfon rihtne geleafan for &d;on &t;e he us of deofles h&ae;ftnydnysse alysde. 
 And &t;onne is &d;e  leofa man  mycel nyd&t;earf &t;&ae;t &d;u on &ae;lcne timan wi&d; deofles lare w&ae;r sy. 
 And &t;&ae;t &t;u &t;as drihtenlican tide georne ge&t;ence mid &t;inre cyricsocne and mid &t;inum gebedum  and mid &t;inum f&ae;stene  and mid &t;inre &ae;lmessylene and mid &t;inum Pater nostr&ae; oft and gelome. 
 And beorh&d;e georne wi&d; ealle unnytlice &t;ing and wi&d; ealle idelnessa  and geearna &d;e to Gode &ae;lmihtigum &t;&ae;t &d;u to him cuman mote and mid him wununge habban and mid eallum his halgum  on ealra worulda woruld a butan ende  Amen. 
