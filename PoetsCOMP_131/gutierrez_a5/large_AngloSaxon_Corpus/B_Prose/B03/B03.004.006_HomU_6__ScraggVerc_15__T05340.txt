 Alia omelia de die iudicii.. 
 Men &t;a leofestan  s&ae;g&d; us on &t;yssum bocum hu se halga Thomas  Godes apostol  acsode urne dryhten hw&ae;nne Antecristes cyme w&ae;re. 
 &D;a w&ae;s dryhten sprecende to him &amp; &d;us cw&ae;&d;: Hit gedafena&d; &t;&ae;t hit sie on &d;am nexstan tide. 
 &T;onne hungor &amp; sweorda gefeoht bi&d;  &amp; mycel &t;reatnes geworden bi&d;  &amp; manigra folca gefehta beo&d; in &d;am nehstan tidum  &amp; unrihtwisnesse &amp; ni&d;as &amp; &ae;fest ofer eall middangeard  &amp; on iunge cyningas &amp; on iungan papan &amp; on iungum bisceopum &amp; on iungum ealdormannum  &amp; &t;urh &t;&ae;t &t;onne arise&d; unsehtnesse betweoh twam cyningum &amp; twam gebro&d;rum  &amp; &t;&ae;t gewyr&d;e&d; on &t;am d&ae;ge &ae;r se mycla d&ae;g bio. 
 &amp; &t;&ae;t eac &t;&ae;t minra m&ae;ssepreosta cweme&d; &ae;lc o&d;rum on his spr&ae;ce &amp; hie &t;onne nabba&d; sybbe him betweonum  ac hie me &d;onne onsaca&d; mid swi&d;e mycle facne mode. 
 &amp; &t;onne gesyh&d; &t;&ae;t folc &t;&ae;t &t;a m&ae;ssepreostas bio&d; mid unriht gefyllede ymbe hiora welan  &amp; hie beo&d; on hiora ceastrum under&d;eodde swa hie &ae;r w&ae;ron  &d;&ae;t bi&d; &t;&ae;t &t;&ae;t hie setta&t; gyldene heafda &amp; seolfrene on heora ceastrum. 
 &amp; manige men bio&d; &t;onne &t;urh &t;a &t;incg geni&d;rade. 
 &amp; goldhord bio&d; &t;onne geopenode geond eall eor&d;an ymbhwyrft  &amp; Godes &ae;we beo&d; gefylde  &amp; mycel folcgedrefnesse bi&d; &d;onne &ae;r domesd&ae;ge  &amp; Godes hus beo&d; aweste &amp; &t;a weofodu beo&d; to &t;an swi&d;e forl&ae;tene &t;&ae;t &d;a attorcoppan habba&d; innan awefene. 
 &amp; &t;a halignessa beo&d; &t;onne formolsnode  &amp; &t;a m&ae;ssepreostas beo&d; &t;onne on unriht awende fram Gode  &amp; heora ellen beo&d; gebrocene  &amp; heora blis &amp; heora lar bi&d; eall to t&ae;lnesse ge&t;eoded  &amp; heora gefea gewite&d; &amp; forwyr&d;e&d;. 
 &amp; &t;onne bi&d; eac on &d;am dagum yfeles nihtsumnesse  &amp; &ae;fensangas bio&d; &t;onne gewitene &amp; oftogene of Godes huse  &amp; eall so&d;f&ae;stnesse bi&d; &t;onne onblunnen  &amp; leasunga &amp; gymeleasnessa Godes beboda bio&d; &t;onne gemeted on &d;am m&ae;ssepreostum. 
 &amp; &t;onne arisa&d; twegen ealdormen to &t;eoda werigum on heora dagum. 
 &T;onne bi&d; hungeres genihtsumnesse. 
 &D;onne arise&d; &t;eod wi&d; &t;eode  &amp; hie bio&d; &t;onne aytte fram heora gem&ae;rum. 
 &amp; &t;onne arise&d; sum swi&d;e weor&d; cyning  &amp; se bebeode&d; &t;am manncynne &t;&ae;t man wyrce gyldene anlicnesse &amp; hate&d; &t;&ae;t settan in Godes cyricean &amp; &t;&ae;rto gebiddan. 
 Bi&d; &t;onne on &t;a tid martyra genihtsumnesse  for &d;am &t;ingum &t;&ae;t man cwelme&d; &t;a m&ae;ran &t;e nella&d; gebiddan to &d;am h&ae;&d;enan onlicnesse. 
 &amp; &ae;fter &d;yssum geweor&d;e&d; manna geleafa to Gode gehwyrfed  &amp; hie beo&d; on his halignessa gebledsod  &amp; unrim haligra beo&d; gefylled mid &t;y gewuldredan wuldorhelme. 
 &amp; &t;onne &ae;fter fean tidum arise&d; sum swi&d;e m&ae;re cyning fram eastd&ae;le  &amp; hw&ae;&d;re se bi&d; lufigende Godes &ae; &amp; him bi&d; seald ealle cynelice geofa  &amp; bi&d; &t;onne mycel genihtsumnesse on his dagum. 
 &amp; &t;onne &ae;fter him arise&d; eft sum o&d;er cyning fram su&d;d&ae;le  &amp; se hafa&d; swi&d;e mycel on his gewealdum  &amp; fea tide he bi&d; on his d&ae;ge. 
  &amp; goldhord bio&d; asprungenne wi&d; Romanisce &t;eode. 
 &amp; &t;onne bebeode&d; se ilca cyning &t;&ae;t his mycla gestreon man tod&ae;le wi&d; hw&ae;tes genihtsumnesse &amp; wi&d; wines &amp; for eles lufan  for &t;y bi&d; heora gold asprungen. 
 &amp; swa &d;eahhw&ae;&d;ere &d;&ae;r bi&d; ceapes genihtsumnesse  &amp; heora goldes ontimbernesse &amp; hiora seolfor bi&d; seald for hw&ae;tes lufan. 
 For &d;an on s&ae; bi&d; &t;&ae;t scipli&d;endra cwalm swa mycel &t;&ae;t n&ae;nig man ne wat to secganne ne n&ae;nigum eor&d;cyninge be &d;am scipli&d;endum. 
 &AE;fter &t;an arise&d; o&d;er cynning swi&d;e &t;weorh  &amp; se hafa&d; geweald ofer middangeard  &amp; fea tide he bi&d; on his dagum  &amp; &t;&ae;t mennisce cynn bi&d; a yfeled &amp; a in forwyrd gel&ae;ded. 
 &amp; &t;onne &ae;fter &t;an arise&d; fram eastd&ae;le  on &d;am mycelan Babilonia ceastre  swi&d;e mycel hungor &amp; sweorda gefeoht fram su&d;d&ae;le on Cananea lande. 
 &amp; &t;onne &ae;fter &t;an bio&d; ealle w&ae;teras &amp; ealle wyllas on blode  &amp; steorran fealla&d; of heofenum on eor&d;an  &amp; sunne bi&d; a&t;ystrod  &amp; se mona hire leoht ne syle&d;  &amp; eall hit bi&d; on &t;eostra gecyrred. 
 &D;is sindon &t;a foretacnu to &t;am dagum &t;e hit neal&ae;ce&d; to Antecristes cyme. 
 Wa &d;am mannum &t;e in &d;am dagum eardia&d; ofer eor&d;an for &d;am brogum &t;e &t;onne cuma&d; &amp; cuman sceolon ofer eor&d;an! 
 Wa &d;am mannum &t;e &t;onne hus timbria&d; &amp; bearn gestryna&d;! 
 Wa &d;am mannum &t;e &t;onne wifia&d; &amp; eor&d;licum spedum tilia&d; &amp; stryna&d;  for &t;an hie ealinga on wog winna&d; &amp; swinca&d;! 
 Wa &d;am mannum &t;onne &t;e ge&t;eode&d; hus to huse &amp; land to lande  for &t;an hit eall mid fyre forb&ae;rne&d; &amp; he sylf mid forwyr&d;e&d;! 
 Wa &d;am mannum &t;onne &t;e hie sylfe ne woldon &ae;r behealdan for heora synna &t;e hie &ae;r worhton &amp; hie gebetan noldon &t;a hwile &t;e hie &t;&ae;t weor&d; h&ae;fdon  for &t;an hie &t;onne bio&d; forl&ae;tene &t;onne sio tid cyme&d;  &amp; hie &t;onne &ae;fre bio&d; geni&d;rade a in ecnesse! 
 &T;is is &t;onne &t;&ae;s &ae;lmihtigan dryhtnes sylfes mu&d;es cwide  &amp; he &d;us w&ae;s cwe&d;ende: Ic eom se &ae;lmihtiga dryhten &amp; eallra gasta nerigend. 
 &T;&ae;t &d;&ae;t is so&d; &t;&ae;t ic secge  &t;&ae;t ealle &t;as tacenu bio&d; &ae;t &t;ysse worulde ende ge&ae;tywde  &amp; eac bi&d; swi&d;e mycel hungor &amp; swi&d;e micle adle ofer ealle eor&d;an. 
 For &d;an manegum men bi&d; swi&d;e mycel nyd&t;earf &ae;r &t;&ae;re tide &t;&ae;t hie to Gode gehwyrfen  for &t;an in &d;a tid ealle men beo&d; gehergode &t;urh ealle &t;eode  &amp; hie &t;onne fealla&d; in sweordes ecgum. 
 &amp; &t;&ae;t is &t;onne &t;y &ae;restan d&ae;ge &t;&ae;t bi&d; &t;&ae;t &ae;reste foretacn &ae;r &d;am domesd&ae;ge. 
 &T;&ae;t is &t;&ae;t &t;&ae;r bi&d;  &ae;t &d;&ae;re &t;riddan tide d&ae;ges on Monand&ae;ge  swi&d;e mycel geomrung  &amp; &t;&ae;r bi&d; mycel wanung &amp; granung &amp; murnung &amp; sworetung  &amp; swi&d;e stranglicu word on heofenes roderum. 
 &amp; swi&d;e mycel blodig wolcn astige&d; fram nor&d;wear&d;um of heofone  &amp; bio&d; &t;onne swi&d;e mycele &t;unerrade &amp; mycle ligitta. 
 &amp; &t;am folga&d; sum swi&d;e mycel wolcenn  &amp; &t;&ae;t wolcen bewyrg&d; ealne heofon. 
 &amp; &t;anon cyme&d; swi&d;e mycel blodig regn of &d;am wolcne ofer ealle eor&d;an. 
 &T;is syndon &t;&ae;s Monand&ae;ges foretacnu. 
 &amp; &t;onne bi&d; on Tiwesd&ae;ge swi&d;e mycel stefn gehyred on eastweardum heofones roderum  &amp; swi&d;e mycle mihta &amp; &t;&ae;r ute&d;mia&t; &t;urh &t;a heofonas geatu. 
 &amp; &t;onne bi&d; se heofon mid micle wolcne bewrigen fram &ae;rnemergen o&d; &ae;fen. 
 &T;is syndon &t;&ae;s Tiwesd&ae;ges tacnu. 
 &amp; &t;onne &t;y &t;riddan d&ae;ge  &t;&ae;t bi&d; on Wodnesd&ae;g  &ae;t &t;&ae;re &ae;fteran tide &t;&ae;s d&ae;ges &t;onne cyme&d; sigebeacen of heofonum. 
 &amp; weallas bio&d; cyrmende &amp; eor&d;an grundas of feower hwommum &t;ysses middangeardes. 
 &amp; se &ae;resta heofon bi&d; gefealden &amp; tolesen swa swa boca leaf beo&d;  &amp; &t;&ae;t he eft ne &ae;tywe&d;. 
 &amp; &t;onne &ae;fter &t;am swi&d;e ra&d;e bi&d; &t;&ae;t seo sweoflennesse &t;&ae;t mu&d; geopenade &amp; grundas a&t;ystrode on &t;a teo&d;an tid d&ae;ges. 
 &amp; &t;onne cwe&d;a&d; ealle men: Wa us nu earmingas &amp; swa synfullan &t;&ae;t we &ae;fre &t;is sceoldon gebidan. 
 Wa us &t;&ae;s &t;&ae;t we &ae;fre gestrynde w&ae;ron o&d;&d;e geborene. 
 &amp; nu we magon geseon &amp; witan witodlice &d;&ae;t nu neal&ae;ce&d; ure ended&ae;ge  swa us oft s&ae;gdon &d;a &d;e ure lareowas &amp; ure boceras w&ae;ron  &t;&ae;t &d;as tacno sceoldon cuman &t;e we nu geseo&d; &amp; gyt sceolon  &amp; we him dydon to bysmere &d;a hie us &t;illic s&ae;gdon. 
 Wa us nu earmingas &t;&ae;t we nu lifia&d; to lange on swylcum ege &t;&ae;s we n&ae;fre ne wendon  &t;onne man us oft &t;yllic toweard s&ae;gde &amp; l&ae;rde hu we sceoldon to Gode gecyrran &amp; ure earman sawle alysan of helle wite. 
 Ac we his ne rohton  ac we lufedon micle swi&d;or ura wamba fylnesse &amp; on ure gold &amp; on ure glengnesse &amp; on ure myclan gestreone &amp; on reaflacum &amp; on gitsunge. 
 Swi&d;or we &t;&ae;t lufedon &t;onne we dydon Godes beboda  &amp; &t;yllic &t;e we nu geseo&d;. 
 Wa &d;am &t;e &d;is eal sceal gebidan. 
 &D;is syndon &t;&ae;s Wodnesd&ae;ges tacnu. 
 &amp; &t;onne on &T;urresd&ae;ge &t;&ae;t bi&d; &t;&ae;t &t;onne arise&d; eor&d;an frym&d;e fram nor&d;d&ae;le &amp; fram eastd&ae;le  &amp; eor&d;an grundas bio&d; grimetiende  &amp; ealle eor&d;an m&ae;gen bi&d; onhrered &t;onne. 
 &amp; diofulgild bi&d; &t;onne tobrocen &amp; ealle geni&d;timbernesse gefylled on &d;am d&ae;ge. 
 &D;is sindon &t;&ae;s feor&d;an d&ae;ges tacnu. 
 &amp; &d;onne on Friged&ae;ge &ae;t &t;&ae;re syxtan tide &t;onne brece&d; heofones rodor fram eastd&ae;le o&d; &d;one westrodor. 
 &amp; &t;onne beo&d; lociende dryhtnes englas ufan on &t;as eor&d;lican gesceafta &t;urh &t;a ungewemmedan duru. 
 &amp; &t;onne ealle men &ae;fter &t;an sona mid mycle egesan swi&d;e ge&t;reade beo&d;  &amp; hie &t;onne fleo&d; to muntum &amp; to denum hie to behydanne  &amp; hie &d;us cwe&d;a&d;: We halsia&d; eow  muntas &amp; dena  &t;&ae;t ge us oferfeallen &amp; bewrigen  &t;&ae;t we n&ae;fre eft cwice sien. 
 &amp; us eor&d;e eac forswelge &amp; swi&d;e hra&d;e gegripe  &t;&ae;t we n&ae;fre eft cwice arisan  for &d;an &t;e we n&ae;fre geahsodon &t;yllic weorc &amp; &t;yllic egesa &amp; &t;yllic wite sy&d;&d;an we geborene w&ae;ron &amp; &d;eos woruld gesceapen w&ae;s &amp; geworden. 
 Wa &d;am &t;e &d;&ae;t eall sceal gebidan. 
 &amp; &d;onne is &t;&ae;s S&ae;ternesd&ae;ges tacenu &t;&ae;t fram &t;am feower sceatum middangeardes bi&d; gefylled on heofones rodor mid hellegastum &amp; mid heofonlice camwerod &t;&ae;re engelican gesceafte. 
 &amp; &t;onne &t;&ae;r bi&d; micel gefeoht betweoh englas &amp; deofla  &amp; hie gestefnia&d; him betweonum wi&d; &d;am uncl&ae;num gastum for Godes &t;am gecorenum &amp; his &d;am leofum. 
 &amp; &t;onne &d;a englas oferswi&d;a&d; &d;a werigdan gastas  &amp; hie &t;onne mid ealle ofercuma&d;. 
 Bro&d;or mine  &t;is sindon &t;&ae;s S&ae;ternesd&ae;ges tacno  &amp; &t;a mihtlican &t;a &t;e geweor&d;a&d; &ae;r &d;am myclan dryhtnes domesd&ae;ge. 
 &amp; &t;onne on Sunnand&ae;ge  so&d;lice in &d;am d&ae;ge ures dryhtnes onsyn bi&d; swi&d;e re&d;e &amp; swi&d;e egesful &amp; grim  &amp; sio wund bi&d; swi&d;e grim &t;am borene sceoldon bion &amp; to swylcum wundre sceoldon &ae;fre geweor&d;an. 
 &amp; &t;onne gesyh&d; ure leofe hl&ae;fdie  sancta Maria  Cristes moder  &t;one earman heap &amp; &t;one sarigan &amp; &t;one dreorigan  &amp; &t;onne arise&d; heo mid wependre stefne &amp; gefealle&d; to Cristes cneowum &amp; to his fotum  &amp; heo swa cwe&d;: Min drihten h&ae;lenda Crist  &d;u &t;e gemedomadest &t;&ae;t &d;u w&ae;re on minum inno&d;e eardiende. 
 Ne forl&ae;t &d;u n&ae;fre &t;a deofla geweald agan &d;us myclan heapes &t;ines handgeworces. 
 &D;onne forgife&d; ure dryhten &t;ryddan d&ae;l &t;&ae;s synfullan heapes &t;&ae;re halgan sancta Marian. 
 &T;onne bi&d; &t;&ae;r gyt behindan swi&d;e mycel heap &amp; swi&d;e sarig &amp; dreorig &t;&ae;s &d;e hie &ae;fre gewurdon gestrynde. 
 &amp; &t;onne arise&d; se halga Michael &amp; cryp&d; mid handum &amp; mid fotum &amp; mid mycle wean &amp; fela teara &amp; lute&d; swi&d;e eadmodlice to dryhtnes fotum &amp; to his cneowe  &amp; he &d;us cwe&d;: Min drihten &ae;lmihtig  &d;u me sealdest ealdordom under &d;e ofer eall  heofena rice  &t;&ae;t ic moste bion &t;in gewitten eallra sawla andfeng. 
 &amp; nu ic &d;e bidde  min drihten  &t;&ae;t &d;u n&ae;fre forl&ae;te &d;us myclan heapes geweald dioflu agan &t;ines handgeweorces. 
 &amp; &t;onne forgife&d; ure dryhten &t;am halgan sancte Michael &t;one &t;riddan d&ae;l &d;&ae;s synfullan heapes. 
 &amp; &t;onne bi&d; &d;&ae;r gyt swi&d;e mycel werod &amp; swi&d;e oferm&ae;tlice mycel behindan &t;ara synfullra sawla. 
 &amp; &t;onne arise&d; se halga sanctus Petrus  his ealdor&t;egn  swi&d;e sarig &amp; swi&d;e dreorig &amp; mid miclan sarigan tearum  &amp; he &d;onne mid myclum eadmedum fealle&d; to &d;&ae;s h&ae;lendes fotum &amp; to his cneowum  &amp; he &d;onne cwe&d;: Min dryhten  min drihten &ae;lmihtig  &d;u me sealdest &amp; me geu&d;est heofona rices c&ae;gan &amp; eac helle wita  &t;&ae;t ic moste swylcne gebindan on eor&d;an swylcne ic &t;onne wolde  &amp; swylcne alysan swylcne ic wolde. 
 Ic bidde &t;e  min dryhten  for &t;inum cynedome &amp; for &t;inum &t;rymme  &d;&ae;t &d;u me forgife &d;ysses earman &amp; &d;ysses synfullan heapes &t;riddan d&ae;l. 
 &amp; &t;onne forgife&d; ure dryhten &d;am halgan sancte Petre &d;one &d;riddan d&ae;l &t;&ae;s synfullan heapes. 
 &amp; &t;onne bi&d; &t;&ae;r gyt swi&d;e mycel werod behindan  &amp; &t;&ae;t bi&d; Gode swi&d;e la&d;. 
 &D;onne besyh&d; se so&d;f&ae;sta dema on &t;a swi&d;ran healfe to his &d;am gecorenum &amp; to his &d;am halgum  &amp; he &d;us cwe&d;: Uenite benedicti patris mei  percipite regnum quod uobis paratum est ab origine mundi. 
 He swa cw&ae;&d;: Cuma&d; ge nu  gebledsode  &amp; onfo&d; mines f&ae;der rice  &t;&ae;t eow w&ae;s geearuwad fram fruman middangeardes. 
 &amp; &t;onne gyt besyh&d; ure dryhten on &t;a wynstran hand to &d;am synfullan heape  &amp; he &d;us cwe&d; to him: Discedite a me  maledicti  in ignem &ae;ternum  qui preparatus est diabulo et angelis eius. 
 He swa cw&ae;&d;: Gewita&d; ge  awyrigde  fram me in &d;a neo&d;emestan helle wite &amp; in &d;&ae;t ece fyr  &d;e &d;am diofle w&ae;s geearwod &amp; eow &t;e ge him hyrdon. 
 &amp; &t;onne gesamnia&d; &d;a dioflu hie tosomne  &amp; hie &d;onne drifa&d; &t;a synfullan &amp; &t;a cearfullan sawla to helle. 
 &amp; se halga Petrus g&ae;&d; mid &amp; bere&d; hellec&ae;gan on handa. 
 Eala  bro&d;or mine  hw&ae;t  &d;&ae;r m&ae;g gehyran micel sorh &amp; mycel wanung &amp; mycel sworetung &amp; mycel wop &amp; to&d;a gristbitung &amp; &t;one hludestan sarigcerm &amp; &t;one sarigestan stefn &amp; &t;one sarigestan wanunge &amp; granunge. 
 &amp; &t;onne drifa&d; &d;a deofla &t;a synfullan sawla &amp; &t;a dreorigan in helle witu  &amp; hie sylfe ga&d; mid in on &t;a helle. 
 &amp; &t;onne wende&d; sanctus Petrus &t;anon fram &t;&ae;re helle dura  &amp; he beluce&d; &t;a helle duru sy&d;&t;an &t;a earman sawla bio&d; in &d;a ecan helle &amp; in &d;a ecan cwylmnesse  &amp; &d;a deofla mid him. 
 &amp; &t;onne wende&d; him sanctus Petrus &t;anon fram &t;&ae;re helle dura  &amp; he &d;onne weorpe&d; &d;a cearfullan c&ae;ge ofer b&ae;c in on &t;a helle. 
 &D;is he de&d; for &d;am &t;e he ne m&ae;g locian on &d;&ae;t mycle sar &amp; on &d;am myclan wanunge &amp; on &d;am myclan wope &t;e &t;a earman sawla dreoga&d; mid &d;am deoflum in helle tintrego. 
 Eala  bro&d;or mine  hu mycel &amp; hu hlud bi&d; se cnyll &t;onne seo c&ae;ge fealle&d; in &d;a helle. 
 Men &d;a leofestan  si&d;&d;an ne &d;urfan &t;a synfullan &amp; &d;a sorhfullan sawla wenan  ne &d;a diofla &t;on ma  &t;&ae;t hie &ae;fre onfon sy&d;&t;an reste. 
 &amp; &t;onne dryhten f&ae;r&d; him mid his englum &amp; mid his apostolum &amp; mid his &d;am haligra werode to heofena rice mid myclan &t;rymme  &amp; &t;&ae;r sy&d;&d;an wunia&d; in ecum wuldre. 
 &amp; hie habba&d; symle gefean sy&d;&d;an &amp; blisse mid urum dryhtne  &d;am sie symble wuldor &amp; wyr&d;mynd &amp; ece gefean a butan ende in secula seculorum  amen. 
