 Men &t;a leofeste  sanctus Matheus &t;e godspellere &t;e &d;is godspel wrat  s&ae;de &t;&ae;t &t;e H&ae;lend spec to his leorningcniht&ae;s bi domesd&ae;ge  and h&ae;t heom alle &t;am monnum cu&t;&ae;n &t;&ae;t he him sylf on &t;issere weorlde endunge hider on midd&ae;nearde us eft sechon walde on his m&ae;gen&t;rymme mid engle w&ae;redo  and he &t;enne walde ylce men ge rice ge heane demen  and heom &ae;dlean syll&ae;n &ae;fter heore agene wruhte. 
 And cw&ae;&d; &d;a gyt  &t;&ae;t summe &t;a &d;e &t;&ae;r weron ne sceolden dea&t;&ae;s onfon &ae;r &t;am &t;e heo segen hine sylfen on his rice cumende. 
 &D;a embe six niht &ae;fter &t;an &t;e Crist heom &t;as word s&ae;de  he nom mid him &t;a his &t;reo leorningcniht&ae;s  &t;&ae;t w&ae;s Petrus  Iacobus  and Iohannes  and l&ae;dde heom uppon summe dune onsundr&ae;n. 
 &T;a feringe wear&d; Cristes anseone swi&d;e wunderlice f&ae;ger iworden beforen heom &t;rym  swa &t;&ae;t his wlite scean swa sunn&ae;  and his cla&d;es weron iworden swa hwite swa snaw. 
 &T;a r&ae;dlice &ae;tsceawede him &t;&ae;r Moyses &t;e halg&ae; &t;e &t;e ifyrren worlde &ae;r w&ae;s for&d;f&ae;ren and Heli&ae;s &t;e prophet&ae;  and specon &t;&ae;r wi&d; &t;one H&ae;lend. 
 Sona swa &t;a halige &t;ein&ae;s &t;&ae;t wundor swa mycel is&ae;gen  &t;a s&ae;de Petrus to Criste: Drihten  god is us &t;&ae;t we h&ae;r beon  gif &d;u wylt  &t;&ae;t we her wurcean &t;reo inn  &t;e an  and Moyse an  and Helie an. 
 &T;a imong &t;&ae;t heo &t;us speken &t;a com &t;&ae;r f&ae;ringe swi&d;e beorht genip  &lbar; mist  and heom ealle ofersceadew&ae;de; and an st&ae;fne w&ae;s iworden on &t;am miste  &lbar; nipe  &t;us cw&ae;&d;ende: &T;is is mi leof&ae; sune &t;e me w&ae;l lic&ae;&d;; gehyr&ae;&d; him. 
 Son&ae; swa &t;a Cristes &t;eign&ae;s &t;&ae;t mycele wundor is&ae;gen and &t;a f&ae;derlice stefne ih&ae;rdon  &t;a w&ae;ren heo swi&d;e afyrhte swa &t;&ae;t heo hit aberon ne mihten  ac feollen on &t;am eor&d;&ae;n swi&d;e ofdredde. 
 &D;a neahl&ae;chede heom &t;e Healend and ran heom and heom up ahof  and cw&ae;&d; to heom: Aris&ae;&d; and ne ondred&ae;&t; eow. 
 &T;a hyo heor&ae; eagen up ahof&ae;n and arison  &t;a ne isegen heo neo&t;er ne Moyses ne Helias  ne n&ae;nne mon buton Criste ane. 
 &T;a &d;e heo eft ny&d;er of &d;are dune eoden  &t;a bead Crist heom &t;reom &t;e &t;a wunderlice sih&d;e isegen  &t;&ae;t heo hit nane men ne s&ae;den &ae;r &t;am &t;e he for monn&ae; h&ae;le i&t;rowed h&ae;fde  and of dea&t;e arise. 
 Leofe men  ure Drihten mid his agene wordum &t;urh his halg&ae;n godspellere us mun&ae;&d; and l&ae;re&d; &t;&ae;t we us warni&ae;n wi&d; synne ant wi&d; mand&ae;de  and &t;isses manfullen middaneardes l&ae;htr&ae;s forl&ae;ten  and &t;&ae;t we &ae;fre on ylce tide georne &t;encean hu l&ae;ne  and hu witende &t;as weorldlice &t;ing beo&d;; and is swi&d;e uncu&d; &ae;lce men  &ae;g&t;&ae;r ge rice ge &t;am h&ae;num  hu longe he &t;isses l&ae;nen lifes brucon mote. 
 Hw&ae;t we nu iherdon hwylc wunder he &ae;tywde his leorningcnihtes on &t;issere gastlice isih&d;e  for &t;am &t;e he walde &t;urh &t;&ae;t heor&ae; bileafe festni&ae;n  and ealre &t;are monn&ae; &t;e hit iheren s&ae;ggen. 
 &T;eah &d;e godspellere &t;as halige race mid lyt worde write  &t;eahhw&ae;&d;ere &t;&ae;t blisse and &t;eo murh&d;e &t;e heo &d;er isegen on anes d&ae;ges hwile w&ae;s mare &t;enne &ae;nig mennisc mon s&ae;cgen mage o&t;&d;e for&t;an asmegean bi&t;encean. 
 &D;e godspellere cw&ae;&d; &t;&ae;t Crist wolde her on worlde sceawen his agene ansyne his leorningcniht&ae;s swa beorhtlice and swa &t;rymlice swa hine alle halige on heofen&ae; rice iseon sceolden; and he wolde l&ae;ren us mid &t;am &t;&ae;t we wisten &t;&ae;t &ae;lc &t;&ae;re monn&ae; &t;e &t;ence&t; &t;&ae;t he &t;a heofenlice rice bigyte  &t;&ae;t he sceal &t;a hwile &t;e he her on weorlde bi&d; his lif scead&ae;n fram alle synlic lust  and fram &t;issen eor&t;lice gytsunge. 
 We sceolen gemun&ae;n understonden &t;&ae;t Crist s&ae;de &t;&ae;t &t;e w&ae;g is swi&d;e heah and swi&d;e st&ae;ger &t;e l&ae;de&t; us to heofen&ae;; &t;ene w&ae;g far&ae;&d; &t;a men &t;e hore hyht to heofenum habb&ae;&d; and &t;enc&d; hu ateoriendlic &t;is eor&d;lic lif is  and hu swi&d;e hit is all mid sorege imeind. 
 Uten gemunen hw&ae;t &t;e apostol cw&ae;&d;: Ure murh&t;e  and ure wuldor  and ure blisse is on heofene. 
 To &t;am murh&d;e and to &t;am blisse we sceolen becumen &t;urh Gode. 
 Wel &t;&ae;t is is&ae;id &t;&ae;t Crist his halige &t;ein&ae;s l&ae;dde up on &t;a heage dune onsundron; &t;&ae;t tacn&ae;&d; &t;&ae;t &t;a so&d;f&ae;ste men beo&d; isceadde feor fram yfele monn&ae; neawiste on &t;am towearde weorlde. 
 &T;enne bi&d; ifylled &t;&ae;t &d;e witeg&ae; cw&ae;&d; on &t;am psalme: Drihten  &t;u bihuddest &t;ine halg&ae;n on &t;ines andwlit&ae;n wuldre  and &t;u heom bewrohtest on heofen&ae; rice  and heom scyldest wi&d; alle yfele &t;ingum. 
 &T;e godspellere s&ae;de &t;&ae;t Crist &ae;fter six dagum fulde &t;&ae;t he his &t;einum bihet  &t;&ae;t heo his ansyne swi&d;e wunderlice iseon sceolden. 
 On &t;am is bitacn&ae;d &t;&ae;t alle halige sceolen &ae;fter &t;isse weorlde to &t;am heofenlice blisse bicumen &t;e &d;e Drihten heom bihet  &t;e &d;e n&ae;fre ne leah  and hit heom gearwode &ae;r &t;an &t;e midd&ae;neard isceapen w&ae;re. 
 We r&ae;de&d; on bocum &t;&ae;t &t;issere weorlde tide stond&ae;&t; on six ylde. 
 Nu beo&d; &t;e fiue for&d; igan  and &t;eo sixte is nu andweard. 
 Nu &ae;fter &t;onne &t;eos ifylled bi&d; and iendod  &t;enne iher&ae;&d; alle halige ure Drihten and iseo&d;  and &t;enne blissi&ae;&d; a on ecnesse. 
 Hwi s&ae;de &t;e godspellere &t;&ae;t &t;&ae;s H&ae;lendes ansyne w&ae;re scinend&ae; and swi&t;e wunderlic iworden  and scean swa synne? 
 For &t;an &t;e &d;e H&ae;lend wolde festnen and streng&ae;n heore bileafe &t;e &t;&ae;t isegen  and eac eft alr&ae; &t;are &t;e hit ihyrden secg&ae;n  &t;&ae;t we alle mihten undergyten  &t;&ae;t swa swa his ansyne wear&d; on beorhtnes iturnd  swa beo&d; alle his halg&ae;n on wlite and on wuldor ihw&ae;rfod on domesd&ae;g swa he him sylf s&ae;de: So&d;feste men scine&d; swa beorhte swa sunne on heore f&ae;der rice. 
 Leofe men  &ae;r &t;am &t;e &d;e &ae;reste men Adam and Eua agulten and Gode wre&d;&ae;don on neorxnawong&ae;  &ae;r &t;an &t;a tungl&ae;n  sunne and mon&ae; h&ae;fd&ae;n mucele mare beorhtnesse &t;enne heo nu habbe&d;; ac sy&d;&ae;n heo gylten &t;urh unhersumnesse  and God heom weorp of &t;am mucele murh&d;e on &t;isse dea&t;elic lif hider on midd&ae;neard  &t;a sceolden &t;a tungl&ae; &t;&ae;s wite &t;rowi&ae;n  for &t;am &d;e heo &t;are menniscen cunde onfon sceoldon  and heo &t;a for &t;on worden heor&ae; beorhtnes muceles d&ae;les benumene. 
 Hit ilimp&d; &t;eah on &t;issere weorlde endunge on domesd&ae;g  &t;&ae;t God gyf&d; heom &ae;ft heor&ae; fulle brihtnesse. 
 &T;enne underfeh&d; &t;e mone &t;are sunne brihtnesse  and &t;eo sunne bi&d; seofen si&d;e brihtre &t;enne heo nu is. 
 Heo moten eac &t;enne heom resten &t;&ae;s runes and &t;&ae;s gewinnes &t;e heo nu &d;row&ae;&d;. 
 &T;is bi&d; iworden &t;enne &t;a tid cym&ae;&d; &t;&ae;t &t;a Godes bearn  &t;&ae;t beo&d; alle halige men  underfo&d; eac reste heore mucele winnes and seoreg&ae;s &t;e heo nu dreag&ae;&d; and &t;row&ae;&d;. 
 Ne m&ae;g &t;eah &t;are tungl&ae; ne &t;are haligr&ae; wlite and f&ae;gernesse beon ilic Cristes beorhtnesse  for &t;an &t;e his wlite and his beorhtnesse oferscin&ae;&d; alle o&d;re liht. 
 Sanctus Paulus &t;e apostol cw&ae;&d; be &t;am Cristes halg&ae;n: Efne swa &t;e steorr&ae; oferscine&d; o&d;erne on brihtnesse &t;&ae;t he bi&d; brihtre &t;ene &t;e o&t;er. 
 Swylc bi&d; &t;e mon &ae;rest on domesd&ae;ge swa mucele wundorlycor and brihtr&ae; &t;enne he &t;er scin&ae;&d; for &t;ene o&d;erne. 
 For &t;am swa mycele mare swa &d;e mon her on weorlde to gode de&t; toforen &t;am o&d;re  and swa mucel swa he bi&d; on his d&ae;de b&ae;tere &t;ene &t;e o&d;er  swa mycele mare m&ae;de and &ae;dlean he sceal underfon &ae;t ure Drihtine on domesd&ae;g. 
 Hw&ae;t we wit&ae;n so&d;lice &t;&ae;t &d;e wlite and &t;eo fegernesse &t;are drihtenlice ansyne feor oferstih&d; &t;are sunne brihtnesse  swa hit rihtlic is; ac for hwan gemet &t;e godspellere &t;are drihtenlic&ae; ansyne to &t;are sunne brihtnesse  buton for &t;am &t;e he ne mihte nane brihttre ne wlitigre ifinden? 
 Ac &t;eah  swa ic &ae;r s&ae;de  &t;e wlite and &t;eo fegernesse Cristes ansyne alle &t;are sunne beorhtnesse oferstih&d;. 
 &T;&ae;sne wlite and &t;is wuldor &t;are drihtenlice ansyne ne mot nan sunful mon iseon  ac &t;&ae;t togescead bi&d; wunderlice iworden &t;urh &t;a mucele mihte &t;&ae;s Almihtig&ae; Godes sune. 
 Ealle we sceolon on &t;am d&ae;ge  gode and yfele  on ure Drihten loki&ae;n; ac ne bi&d; &t;enne nan deofles mon &t;&ae;t &t;&ae;s wuldr&ae;s and &t;&ae;s wlites &ae;nige d&ae;l iseon mote. 
 Ac &t;a synfulle men sceolen iseon &t;a wund&ae;n and &t;a sar on ure Drihtne and &t;&ae;re n&ae;gl&ae; swa&d;e  &t;e he w&ae;s on rode mid in&ae;glod  and n&ae;nne d&ae;l &t;&ae;s blisses &t;e ic &ae;r s&ae;de  for &t;an &t;e heo nu her on worlde his mycele eadmodnesse w&ae;ron un&t;ongfulre &t;onne heo sceoldon. 
 &D;onne ne magen &t;a Cristes halg&ae;n nenne d&ae;l &t;&ae;s sares ne &t;are wund&ae; on &t;am drihtenlice lichame iseon  ac heo iseo&d; &t;&ae;r on him &t;&ae;t blisse  and &t;one wlite  and &t;a f&ae;gernesse  for &t;on &t;e heo her on worlde his &d;rowunge and his eadmodnesse mid worde and weorcum him &t;oncfulle w&ae;ren. 
 &D;enne on domesd&ae;g wur&d; geiscead atwa alle so&d;feste men and synfull&ae;; &t;enne &ae;fter &t;am beo&d; &t;a synfulle men on ece wite isend  and so&d;feste men beo&d; to heofene rice il&ae;dde  &t;&ae;r heo moten &t;a scinend&ae; Cristes ansyne a ecelice iseon  and heo &t;&ae;r sy&d;an &ae;fre on brihtnesse libb&ae;&d; and scin&ae;&d;. 
 Be &t;am s&ae;de &d;e apostol: Drihten gehyw&ae;&d; &t;a eadmodnesse ures lichames  and hine gede&t; wlitigne ant brihtne &ae;fter his agene anlicnesse. 
 Hw&ae;t s&ae;cge we &t;&ae;t his cla&t;&ae;s tacnoden &t;e &d;e godspellere bis&ae;de &t;&ae;t heo w&ae;ren iworden swa hwite swa snaw  buton &t;a halg&ae; la&t;ung&ae;  &t;&ae;t is  alr&ae; haligre heap and samnung? 
 So&t;lice &t;a g&ae;dering bi&d; hwit iworden &t;urh fulluhtes b&ae;&d;e  and heo scin&ae;&d; hwite and brihte beforen Godes eagum &t;urh monie halige d&ae;de. 
 W&ae;l we witen &t;&ae;t nis nan mon &t;e hine wi&d; alle synnen healden mage &t;a hwile &t;&ae;t he her on weorlde bi&d;  &t;&ae;t he on summe &t;ing&ae; ne gulte&d;  o&d;&d;e on worde  o&d;&d;e on weorce  o&d;&d;e on &t;once. 
 Ac &t;eah hit iwur&d; &ae;t &t;isre weorlde endunge on domesd&ae;g &t;&ae;t Drihten his halg&ae; la&t;ung and alle halige gecl&ae;ns&ae;&t; and alyse&d; fram alle wemme  and heom &t;enne swa wlitige and swa unwemmed into his rice l&ae;de&t;. 
 &T;e godspellere s&ae;de &t;&ae;t &d;&ae;r &ae;teowden Moyses and Heli&ae;s  and &t;&ae;r wi&d; Drihtin speken. 
 Leofe men  hwylce scawedon heo heom? 
 O&d;&d;e hw&ae;t specon heo to him? 
 Lucas &t;e godspellere hit s&ae;g&d; gyt cy&d;lycor. 
 He s&ae;g&d;: Moyses and Helias w&ae;ron is&ae;gene on &t;rymme and on wuldre  and heo specon to Criste embe his &t;rowung&ae; &t;e h&ae; eft on Ierusalem gefulde. 
 Hw&ae;t tacn&ae;&d; Moyses and Helias &t;a &d;e &t;&ae;rup on &d;&ae;re dune wi&d; Drihten specon embe his &t;rowunge buton &t;a drihtenlice &ae; and &t;a halig witeg&ae;n &t;a &d;e mid Godes Gaste itrymede w&ae;ron  &t;e alle im&ae;nelice mycel &ae;r biforen Cristes &t;rowung&ae; s&ae;den? 
 And God heom unwreah alle &t;a &d;ing &d;e towearde weron  &ae;rest bi Cristes tocyme hider on midd&ae;neard  and bi his &t;rowunge  and bi his upriste  and bi his upstige &t;e he on heofene astah  and alle &t;a &d;ing &t;e us halige bec nu gyt towearde secg&ae;&d;  bi domesd&ae;g and bi Drihtines cyme &ae;ft hyder on midd&ae;nearde  and bi alles moncynnes upriste  and bi &t;am toweard&ae;n liue. 
 Buton tweon all &t;is sceal iwur&d;&ae;n. 
 Witerlice eac Moyses &t;urh &t;as men tacnedo hu he mennisce dea&t; underfeng  and for&d;ferde and iburiged w&ae;s. 
 Rihtlice &t;a men magen beon &t;urh Moyses bitacnod  &t;a &d;e nu on domesd&ae;g of dea&t;e aris&ae;&d; and &ae;r for&t;ifarene w&ae;ron. 
 Eli&ae;s n&ae;fre gyt dea&t; ne &t;olode  ac he is gyt on lichame libbende on &t;am stowe &t;e God him h&ae;f&d; is&ae;t; and he sceal &t;&ae;r abid&ae;n sundfullice his martyrdomes  o&d;&d;et Drihten asende hine &ae;ft hider on midd&ae;nearde &ae;r worldes ende  &t;&ae;t he sceal &t;enne secg&ae;n and cu&t;&ae;n moncynne Godes lare  and his martyrdom for Cristes luf&ae; &t;row&ae;n on Antecristes dagum. 
 Rihtlice &t;a men beo&d; &t;urh Helias itacnode  &t;a &t;e nu &ae;r domesd&ae;g libbende beo&d; imette. 
 Ealle men  &ae;g&t;&ae;r &t;a &d;e &ae;r for&d;iwitene w&ae;ron  ge &t;a &d;e &t;enne on lichame libbende beo&d;  sceolen beon ahofene up ofer &t;ysne luftlice heofen on anes eag&ae;n beorhtnes  comende to &t;am dome togeane ure Drihten; and sy&d;&d;&ae;n bi&d; &t;e mycele dom r&ae;dlice iendod  and alle Godes halg&ae;n beo&d; &t;enne to &t;am ece lif iledde. 
 Leof&ae; men  we sceolen &ae;fre mid &t;ankiende mode understonden and &t;encen hw&ae;t &t;e heofenlice Kyng for us &d;rowode  and &t;&ae;t we sceolen &t;anken him a mid worde  mid d&ae;da  and mid alle heort&ae;. 
 For ylc mon swa he mare lufe h&ae;f&d; to &t;am Almihtig&ae; Gode  swa him lust swi&d;or &t;e lufe; and a swa mycele swi&d;or swa he &t;a swetnesse &t;&ae;s heofenlice lifes on his mode ifele&d;  swa mucele swi&t;or him biteri&ae;&d; and unsweti&ae;&t; alle &t;as eor&d;lice &t;ing. 
 For &t;am sanctus Petrus  &t;a &d;e he Cristes ansyne swa briht and swa wlitige iseah and &t;&ae;t wuldor &t;are twegr&ae; monn&ae; Moyses and Helias  &t;a forgeat he sone alle &t;as eor&d;lic &t;ing &t;e he &ae;r on w&ae;s  and wace heo him &t;u&d;ten for &t;a murh&t;e &t;e he &t;a iseah. 
 &T;a cw&ae;&d; he for &t;on: Drihten  god is us &t;&ae;t we her beon  gyf &t;u wult &t;&ae;t we her wurchen &t;reo leafsel&ae;s  &t;e an  and Moysi an  and Helie an. 
 Sanctus Petrus w&ae;s swi&d;e mid &t;am wuldre ofercumen &t;e he &t;&ae;r iseah  &t;&ae;t he for &t;on ne &t;ohte hw&ae;t he speke  swylc he mynte &t;&ae;t he sceolde timbri&ae;n eor&d;lic hus on &t;am heofenlice blisse. 
 Ne bi&d; &t;&ae;r on &t;are heahe eadignesse sundries huses neod  be &t;am s&ae;de sanctus Iohannes &t;e apostol  &t;&ae;t Drihten sc&ae;w&ae;de him eft o&d;re si&d;en &t;a gastlice sih&d;e. 
 &T;a he &t;a heofenlice eadignesse iseah and sceawode  &t;a s&ae;de he fel&ae; &t;ing&ae; bi &t;are fegernesse &t;e he iseah. 
 &T;a s&ae;de he: Ne seah ic &t;&ae;r nan temple  ne nan sundrie hus  ac Drihten sylf is &t;are ceastre and &t;&ae;s &ae;&t;eles tempelhus. 
 Ac &t;eah sanctus Petrus &t;&ae;t word mearcode  &t;eah he mid &t;am wuldre ofercumen w&ae;re  &t;a he s&ae;de: Drihten  god us is &t;&ae;t we her beon  &t;&ae;t we to Gode mid gode d&ae;de earni&ae;n &t;&ae;t we moten mid him beon and his halige ansyne ecelice iseon a buton ende. 
 &D;a &d;e sanctus Petrus Cristes ansyne iseah swa briht and swa wlitig  and &t;&ae;t wuldor &t;are twegr&ae; monn&ae; mid him  &t;a &t;uhte him  swa ic &ae;r s&ae;de  &t;&ae;t nan o&d;er blisse ne murh&d;e n&ae;re buton &t;&ae;t. 
 Hw&ae;t secg&ae; we  leof&ae; men  hwylc eadignesse underfo&d; &t;a men  &t;e nu mid gode d&ae;de earn&ae;&t; &t;&ae;t heo ecelice iseon moten &t;one &t;rym and &t;&ae;t wuldor ures Drihtines eadignesse? 
 Hwylc mon is &t;&ae;t mid worde s&ae;cg&ae;n mag&ae;  o&d;&d;e mid mode &t;encean  hu mycele and hu monifealde beo&d; &t;a murh&d;e and &t;a fegernesse &t;are so&d;f&ae;ste monn&ae;  &t;enne &t;e heofenlice Kyng l&ae;de&t; heom to his rice  &t;&ae;r heo moten iseon on ecenesse his godcund&ae;n &t;rymme? 
 And na &t;&ae;t an &t;&ae;t heo &t;&ae;r tw&ae;gr&ae; monn&ae; wuldor iseon swa swa Petrus and his feren dudon uppon &t;are dune  ac swylce &t;&ae;s unrimedlicen werodes Godes engl&ae; and alle his halg&ae;n  and eac heo moten ecelice loken on Cristes anwlite mid alle murh&d;e and mid alle blisse. 
 &T;&ae;r h&ae;f&d; &ae;lc to o&d;re unasecgendlic luf&ae;  and ylc bliss&ae;&t; on o&d;res gode and on o&d;res murh&d;e swa on his agene. 
 &D;a sanctus Petrus &t;as word &t;us to Criste spec  &t;a com &t;&ae;r fering&ae; swi&d;e briht wolcn and heom alle uten embwreah; and w&ae;s &t;a an st&ae;fne clypiende of &t;am brihte wolcne  &t;us cw&ae;&d;ende: &T;is is mi leofe sun&ae; &t;e me wel lic&ae;&d;; geih&ae;re&d; him  &t;&ae;t heo wisten and undergeton &t;&ae;t swa swa he w&ae;s so&d; mon &t;urh his menniscen cynde  swa eac he is so&d; God &t;urh his godcunde gecynde  and anes blisses  and anre mihte; for &t;on alle so&d;feste men on him ifulled stande&t;. 
 For mucele arfestnesse Crist sceawde his leorningcniht&ae;s &t;a godcunde sih&d;e  for &t;on &t;e he geare wiste &t;&ae;t &d;eo tid neahl&ae;chede &t;&ae;t he for monn&ae; h&ae;le &t;rowi&ae;n wolde. 
 &T;a wolde he for &t;on her on worlde heor&ae; bileaf&ae; festlycor trymmen and heom cu&t;an  mid &t;am heofenlice murh&d;e &t;e heo &t;&ae;r is&ae;gen  hu wlitig his halig lichame beon sceolde &ae;fter his upriste. 
 &T;a halig for heor&ae; mennisce tydernesse ne mihten &t;&ae;t wuldor aberon  ac heo feollen on &t;a eor&d;e. 
 &T;a dude Crist swa &t;e arfeste treowe lar&t;eow don sceal  &ae;g&t;er ge heom mid his honden up ar&ae;rde  and eac mid his worde frofrede  and s&ae;de to heom: Aris&ae;&d; and ne ondred&ae;&t; eow. 
 &T;a &t;e heo heor&ae; eag&ae;n up ahofen  &t;a ne is&ae;gen heo &t;&ae;r nenne mon buton Crist ane  ac w&ae;s &t;eo gastlice sih&d;e &t;e heo &ae;r isegen eft all aweg iwiten. 
 &D;a &t;e heo ny&d;er of &t;am dune eoden &t;e Thabor hatte  &t;a bead Crist heom &t;&ae;t heo nane men &t;&ae;t brihtlice sih&d;e ne s&ae;den &t;e heo &t;&ae;r is&ae;gen  &ae;r &t;am &t;e he for monn&ae; h&ae;le i&t;rowod h&ae;fde  and eft w&ae;re of dea&t;e arisen. 
 For hwon forbeat Crist his &t;eignum &t;&ae;t heo ne sceolden cu&t;&ae;n ne s&ae;cg&ae;n nane men &t;&ae;t brihtlice sih&d;e  buton for twam &t;ingum? 
 &T;&ae;t o&d;er is for &t;an &t;e he wiste gif hit &t;am folce is&ae;d w&ae;re  &t;&ae;t all &t;&ae;t folc were &t;enne &t;e mycele wi&d;erweardre &t;am ealdermonnum  and him &t;ene teone i&t;afien nolden &t;e heo sy&d;&d;&ae;n wi&d; Crist gefremedon. 
 Ac &t;a nolde Crist &t;&ae;t &d;e halge geleaf&ae; &t;e &t;am monnum &t;urh his blod and &t;urh his &d;rowunge sceolde iwur&d;&ae;n  &t;&ae;t he &ae;nige hwile geiwoned stode; ac hit sceolde nede gan all &ae;fter his agene wille  swa he hit &ae;r iset h&ae;fde. 
 &T;enne w&ae;s hit eac for o&d;re &t;inge &t;&ae;t heo &t;a sih&d;e s&ae;cgan ne mosten. 
 For &t;am gyf hit &t;enne sone monnum cy&t; w&ae;re  &t;enne w&ae;re monig mon &t;urh &t;&ae;t to his ileafen &ae;rest &ae;t frym&t;e sone ich&ae;rred. 
 Ac he wiste &t;&ae;t hit &t;uhte eft &ae;fter &t;am monige tyddrum modum swi&d;e egeslic &t;enne heo his hearde &t;rowung&ae; segen  and all &t;&ae;t edwit and &t;a erfo&d;nesse &t;e he for monn&ae; h&ae;le &t;olede. 
 &T;a wolde he for&t;an &t;&ae;t heo abiden &t;&ae;s s&ae;les  hw&ae;nne hit ware monnum nytlucost to cu&t;&ae;nne and to s&ae;ggene. 
 He wolde &t;&ae;t his halige &t;rowung &ae;r ifulled w&ae;re  &t;&ae;t eft his halige apostolas  &ae;fter &t;am &t;e heo mid &t;am Halige Gaste itrymede w&ae;ron  &t;&ae;t heo &t;enne sceolden cu&t;&ae;n and s&ae;cg&ae;n openlice alle monnum  &ae;g&t;er ge his halige &t;rowung&ae;  and his upriste  and his upstige on heofene  and eac &t;as brihtlice sih&d;e &t;e heo &t;&ae;r mid heor&ae; eagnen is&ae;gen  and herden hu &t;eo f&ae;derlice st&ae;fne his ece eadignesse cydde. 
 Nu  leof&ae; men  we habb&ae;&d; is&ae;d eow be summe d&ae;le &t;&ae;s godspellice word. 
 Uten we nu mid alle ure heorte  and mid alle ure m&ae;gne  cyrren to ure Drihten and earni&ae;n mid gode d&ae;de &t;&ae;t we on heahnesse stig&ae;n moten. 
 And gyf we wull&ae;&d; lufi&ae;n &t;&ae;t we iseon moten ure Drihtines ansyne swa wundorlic and swa wlitig  &t;onne sceole we nu forl&ae;ten unrihtlic&ae; d&ae;d&ae; and lichamlice lust&ae;s  and tilien &ae;fre &t;&ae;t we cl&ae;ne beon and libben moten beforen ure H&ae;lende  and healde we ure mu&d; wi&d; unnytte spece  and ure heorte wi&d; yfele &t;o&d;t&ae;s  and earnige we mid gode d&ae;de &t;&ae;t &t;enne all moncynnes uprist bi&d; &t;&ae;t we &t;enne moten to &t;am ece murh&d;e bicom&ae;n  and &t;&ae;t ece eadignesse &ae;t ure H&ae;lende underfon  and his ansyne ecelice iseon  and iheren; and &t;&ae;r &t;enne &t;&ae;s blisses bruc&ae;n mid &t;am heofenlice Kynge  &t;e leofe&d; and rix&ae;&d; on alr&ae; world&ae; world. 
 AMEN. 
