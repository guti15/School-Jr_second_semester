 Be rihtan cristendome. 
 Mycel is nyd&t;earf cristenum mannum  &t;&ae;t hi heora cristendom rihtlice healdan and Cristes cyrican &ae;ghwar georne gri&d;ian and fri&d;ian. 
 Ealle we habba&d; &ae;nne heofonlicne f&ae;der  &t;&ae;t is god sylfa  and &t;&ae;t we swutelia&d; swa oft  swa we oftost pater noster singa&d;. 
 And ealle we habba&d; ane gastlice modor  seo is ecclesia genamod  &t;&ae;t is godes cyrice; and &d;a we sculon &ae;fre lufian and weor&d;ian and hy gelomlice secan us sylfum to &t;earfe and n&ae;fre hyre derian wordes ne weorces. 
 For&d;am &ae;lc &t;&ae;ra by&d; godes sylfes feond  &t;e bi&d; godes cyrcena feond and &d;e godes cyrcena riht wana&d; o&d;&d;e wyrde&d;  eallswa hit awriten is: inimicus enim Cristi efficitur omnis  qui ecclesiasticas res usurpare iniuste conatur. 
 Ac utan don  swa us &t;earf is  utan god lufian and godes cyrcan weor&d;ian and werian and godes lagum fyligean and ealle ure wisan r&ae;dlice fadian. 
 And &d;onne is &ae;rest r&ae;da fyrmest  &t;&ae;t manna gehwylc ofer ealle o&d;re &d;ing &ae;nne god lufie and &ae;nne geleafan anr&ae;dlice h&ae;bbe on &t;&ae;ne  &t;e us ealle &ae;rest geworhte and mid deorwyr&d;um ceape eft us gebohte. 
 And riht is  &t;&ae;t manna gehwylc o&d;rum beode &t;&ae;t riht  &t;&ae;t he wille  &t;&ae;t man him beode. 
 And eac we agan &t;earfe  &t;&ae;t we geornlice smeagean on &ae;ghwylce wisan  hu we symle magan godes agene beboda rihtlicost healdan  and eall &t;&ae;t gel&ae;stan  &t;&ae;t &t;&ae;t we behetan  &t;a we fulluht underfengan  o&d;&d;on &t;a  &d;e &ae;t fulluht ure forespecan w&ae;ron. 
 &D;&ae;t is &t;onne &ae;rest &t;&ae;t  &t;&ae;t man behate&d;  &t;onne man fulluhtes gyrne&d;  &t;&ae;t man aa wile deofol ascunian and his unlara georne forbugan and ealle his unlaga symle aweorpan and ecelice wi&d;sacan ealles his gemanan. 
 And manisi&d;es sona &t;&ae;r&ae;fter mid rihtan geleafan so&d;lice swutela&d;  &t;&ae;t man &t;ananfor&d; aa wile on &ae;nne god &ae;fre gelyfan and ofer ealle o&d;re &t;ing hine a lufian and &ae;fre his larum geornlice fyligean and his agene beboda rihtlice healdan. 
 And &t;onne bi&d; &t;&ae;t fulluht  swylce hit wedd sy ealra &t;&ae;ra worda and ealles &t;&ae;s behates  gehealde  se &d;e wylle. 
 And so&d; is  &t;&ae;t ic secge  englas beweardia&d; &t;ananfor&d; &ae;fre manna gehwylcne  hu he gel&ae;ste &ae;fter his fulluhte &t;&ae;t  &t;&ae;t man behet &ae;r  &t;a man fulluhtes gyrnde. 
 Utan &t;&ae;t ge&t;encan oft and gelome and georne gel&ae;stan &t;&ae;t  &t;&ae;t we behetan  and utan word and weorc rihtlice fadian and ure inge&d;anc cl&ae;nsian georne and a&d; and wed w&ae;rlice healdan and gelome understandan &t;&ae;ne myclan dom  &t;e we ealle to sculon  and beorgan us georne wi&d; &t;&ae;ne weallendan bryne hellewites and geearnian us &t;a m&ae;r&d;a and &d;a myrh&d;a  &t;e god h&ae;f&d; gegearwod &t;am  &d;e his wyllan on worulde gewyrca&d;  amen. 
 Uton eac symle ge&t;encan on urum mode  hu se eallwealdenda drihten &t;urh his myclan mildheortnesse hine sylfne for ure ealra &t;earfe and neode to men gehiwode on &t;isum middangearde &t;urh &d;a eadigan f&ae;mnan Sanctan Marian butan &ae;lces weres gemanan. 
 And hu he dea&d; underfeng for us  and hu he us alysde fram deoflum and fram hellewite mid his &t;am deorwur&d;an blode  and hu he ny&d;er astah to helwarum and us alysde of gomum &t;&ae;s ecan dea&t;es  and hu he &t;one deofol and helle mid his weagesi&d;um of&t;rihte. 
 And na &t;&ae;t an  &t;&ae;t he us &t;anon alysde  ac eac swylce he us behet &t;a ecan meda &t;&ae;s heofonlican rices  gyf we hit geearnian wylla&d;. 
 Uton efstan nu  &t;&ae;t we magon him gewrixl agyldan on swa mycclum  swa he us gefultumian wylle  ongean ealle &t;a god  &t;e he us forgyfen h&ae;f&d;. 
 We syndon deadlice menn and to duste sceolon on worulde wur&d;an wurmum to &ae;te; and of eor&d;an we sceolon eft ealle arisan on domes d&ae;ge and drihtene sylfum &ae;tywan ealle  &t;&ae;t we &ae;r dydon  and beo&d; &t;onne mid urum sawlum ece symle earme o&d;&d;e eadige  swa hw&ae;&d;er swa we her on worulde &ae;r urum ended&ae;ge geearnia&d;. 
 Witodlice drihten syl&d; &t;am ece blisse  earmum ge eadegum  &t;e hit geearnian wylla&d; her on life. 
 Uton eac beorgan us wi&d; unrihth&ae;med and gescyldan us wi&d; &t;a bealewan synne and wendon georne to beteran cr&ae;fte. 
 And uton &ae;lce ofermodignysse forfleon and unnytte word  &ae;fste and andan  for&d;am seo ofermodignys ys for gode and eac for worulde ealra cr&ae;fta wyrst and gode la&d;ost. 
 &T;urh &d;a ofermodignesse m&ae;re englas on heofonum wurdon geo forsceapene to atelicum deoflum and besceofene on hellegrund  &t;&ae;r hi sceolon ecelice witu &t;olian  for&d;am &t;e hi forhogedon &t;one ecan drihten and him sylfum &t;&ae;r rice mynton. 
 Ac him se r&ae;d ne ge&t;eah  ac se sti&d;moda cyning  drihten &ae;lmihtig  awearp of &d;am setle &t;one modigan feond and of &d;am wuldre eac &t;&ae;s heofonlican rices. 
 And ealle  &t;a &d;e mid him &ae;t &d;am r&ae;de w&ae;ron  hi wiston &t;e geornor witum besette on &t;&ae;re byrnendan helle  wi&d; hw&ae;ne hi winnon ongunnon. 
 Uton georne lufian &t;a &d;ing  &t;e god lufa&d;  and &d;a l&ae;tan and ascunian  &t;e gode la&d;e synd. 
 Uton beon eadmode and &ae;lmesgeorne and wise on wordum and on d&ae;dum eac and bli&d;um mode on halgum hige w&ae;ccan lufian and ure cyrican secan and urum gebedum fylian. 
 For&d;am &t;&ae;t halige gebed and seo hlutre lufu godes &ae;lmihtiges and seo &ae;lmessylen  &t;e mann for godes lufon gede&d;  geglencga&d; and gebringa&d; &t;a so&d;f&ae;stan sawla on wuldre and on blisse on &t;am ytemestan d&ae;ge &t;ises woruldrices  &t;e se eallwealdenda drihten on deme&d; &ae;ghwilcum men be his agenum gewyrhtum. 
 We habba&d; ger&ae;d and geleornod on halgum bocum  &t;&ae;t swa mycel  swa ys fram heofonum to &t;issere eor&d;an  &t;&ae;t seo hell ys twa swa deop  and heo ys ealswa wid eac. 
 Wa by&d; &t;am  &t;e &t;&ae;r bi&d; geteohhod to and &d;&ae;r symble wunian sceal. 
 &D;&ae;r ne by&d; sybbes lufu to o&d;rum  and nys &t;&ae;r &ae;nig man  &t;e &t;&ae;r sy gemyndig drihtenes &ae;lmihtiges for &d;am sare  &t;e he on wuna&d;. 
 &T;&ae;r beo&d; &t;a sawla forgytene fram eallum &t;am  &d;e hi &ae;r cu&d;on on eor&d;an. 
 Hit seg&d; eac on halgum bocum  &t;&ae;t an deofol arehte anum ancran ealle helle gryras and yrm&d;a and &t;ara synfulra sawla tintregan and susla. 
 And he s&ae;de  &t;&ae;t eal &t;es middaneard n&ae;re &t;e mare driges landes ofer &t;one mycelan garsecg  &t;onne man &ae;nne prican apricce on anum bradum w&ae;xbrede. 
 And nys &t;es middaneard buton swylce se seofo&d;a d&ae;l ofer &t;one mycelan garsecg  se &d;e mid his orm&ae;tnysse ealle &d;as eor&d;an utan embli&d;. 
 And he se deofol &t;a gyt cw&ae;&d; to &t;am ancran. 
 Gyf &ae;nig mann w&ae;re ane niht on helle and he eft w&ae;re &ae;fter &t;am of al&ae;dd  and &d;eah man &t;one garsecg mid isene utan ymbtynde and &t;one ealne gefylde mid fyres lige up o&t; &d;one heofones hrof and utan embsette hine &t;onne ealne mid byligeon and heora &ae;ghwylc o&d;res &ae;thrinan mihte and to &ae;ghwylcum &t;&ae;ra byligea w&ae;re man geset and se h&ae;fde Samsones streng&d;e  se w&ae;s ealra eor&d;warena strengest  &t;e &ae;r o&d;&d;e sy&d;&d;an &ae;fre gewurde. 
 And &t;eah man &t;onne gesette an brad isen &t;ell ofer &t;&ae;s fyres hrof  and &t;eah hit w&ae;re eall mid mannum afylled and &d;&ae;ra &ae;ghwylc h&ae;fde &ae;nne hamor on handa  and &t;eah man bleowe mid eallum &t;am byligeon and mid &t;am hameron beote on &t;&ae;t isene &t;ell and se lig brastlode  ne awacode he n&ae;fre for eallum &t;isum  to &d;am werig he w&ae;re for &t;&ae;re anre nihthwile. 
 Mycelum ys to warnigenne us eallum wi&d; swylce eardungstowe. 
 &T;is eall se deofol as&ae;de and arehte &t;am ancran. 
 Understande  se &d;e wylle  his agene neode and &d;earfe. 
 Ealle &t;a tungon  &t;e &ae;fre clypedon and spr&ae;con  sy&d;&d;an Adam leofode se forma mann  &t;e Crist &ae;rest gescop  &t;eah hi gyt on &t;ysum life w&ae;ron  and &d;a &t;e nu gyt syndon  and &d;a &t;e towerde syndon  &ae;r domes d&ae;g cume  ealle hi ne mihton asecgan and areccan  hu wa &t;am sawlum by&d;  &t;e on helle beon sceolon. 
 Uton us warnian symble wi&d; &t;a hellican witu and ge&t;eodan us to &d;am uplican rice  for&d;am &t;e &t;&ae;r ys seo bliss and &t;&ae;t wuldor  &t;&ae;t nan eor&d;lic mann ne can ne ne m&ae;g mid his wordum areccan and asecgan &t;a wynsumnysse and blisse &t;&ae;s heofonlican lifes. 
 &T;a geongan men hopiad  &t;&ae;t hi moton lange on &t;issere worulde libban  ac se hopa hi bep&ae;c&d; and beswic&d;  &t;onne him leofost w&ae;re  &t;&ae;t hi lybban moston. 
 Se ealda man him m&ae;g gewislice witod witan  &t;&ae;t him se dea&d; geneal&ae;c&d; for &d;&ae;re oferylde  &t;e him on sih&d;; for&d;am &t;e he m&ae;g oncnawan and ongytan be manegum &t;ingum  &t;e him &t;onne deria&d;. 
 Him amolsnia&d; and adimmia&d; &t;a eagan  &t;e &ae;r w&ae;ron beorhte and gleawe on gesih&d;e. 
 And seo tunge awistla&d;  &t;e &ae;r h&ae;fde getinge spr&ae;ce and gerade. 
 And &d;a earan aslawia&d;  &t;a &t;e &ae;r w&ae;ron ful swifte and hr&ae;de to gehyrenne f&ae;gere dreamas and sangas. 
 And &t;a handa awinda&d;  &t;a &d;e &ae;r h&ae;fdon ful hw&ae;te fingras. 
 And &t;&ae;t feax afealle&d;  &t;e &ae;r w&ae;s f&ae;ger on hiwe and on fulre w&ae;stme. 
 And &t;a te&d; ageolwia&d;  &t;a &d;e w&ae;ron &ae;r hwite on hiwe. 
 And &t;&ae;t ore&d; stinc&d; and afula&d;  &t;e &ae;r w&ae;s swete on stence. 
 Nis &ae;nig swa rice mann on &d;isum life  &t;&ae;t he ne sceole his un&t;ances ealle his &ae;hta al&ae;tan and on unmyrh&d;e his lif geendian. 
 &AE;ghwylc man  ge se rica ge se heanra  sceal &t;urh sar sweltan; and &d;eah hwa mihte o&d;&d;e moste libban her on life fela &t;usend geara  ne &t;inc&d; him on &t;am toweardan life eft  buton swylce hwa his eage bepriwe. 
 Her on worlde ne m&ae;g nan &t;ing ece beon  for&d;am &t;e &t;eos woruld nis ece; and ne &t;urfon we na &t;&ae;s wenan  &t;&ae;t ure drihten us nelle &t;&ae;ra leana gemanian  &t;e he us her on eor&d;an forgyfen hafa&d;. 
 &D;am &t;e he mycel to forl&ae;t  myceles he wyle hine manian. 
 &D;eah &t;e &t;as caseras o&d;&d;e rice cyningas o&d;&d;e &ae;nige o&d;re wlance men him haton gewyrcan heora byrgene of marmanstane and utan emfr&ae;tewian mid readum golde  &t;eahhw&ae;&d;ere se dea&d; hit eal tod&ae;l&d;. 
 &T;onne bi&d; sel gleng agoten  and se &t;rym tobrocen  and &t;&ae;t gold tosceacen  and &d;a gymmas toglidene  and &d;a lichaman gebrosnode and to duste gewordene. 
 For&d;am nis naht &t;yses middaneardes wlite and &d;issere worlde wela; he ys hwilwendlic and gewitendlic  ealswa &t;a rican men syndon her on worulde. 
 Hw&ae;r syndon &t;a rican caseras and cynegas  &t;a &d;e geo gefyrn w&ae;ron? 
 Hw&ae;r syndon &t;a ealdormen and &d;a ofermodigan and &d;a rican gerefan  &t;e &t;a laga and bebodu gesetton? 
 Hw&ae;r syndon demra domstowa? 
 Hw&ae;r ys heora ricetere and heora prass and orgol  buton on moldan be&t;eaht and on witum gecyrred? 
 Hw&ae;r com &t;isse worlde wela? 
 Hw&ae;r com &t;issere eor&d;an f&ae;gernys? 
 Hw&ae;r comon  &t;a &d;e swy&d;ost &ae;hta tyledon and o&d;rum eft l&ae;fdon? 
 &D;as hean mihta her on worulde afealla&d; and ahreosa&d; and to lore wur&t;a&d;. 
 Swa l&ae;ne ys seo oferlufu eor&d;an gestreona; efnes hit bi&d; gelic rena scurum  &t;onne hi ny&d;er of heofonum swy&d;ost dreosa&d; and eft ra&d;e eall toglida&d;  &t;onne bi&d; f&ae;ger weder and beorht sunne; swa tealte syndon eor&d;an welan  swa tod&ae;le&d; se lichoma and seo sawul. 
 &D;issere worulde wela wur&d;e&t; to nahte  and &d;as eor&d;lican &t;ing wur&d;a&t; to sorge eallum &t;am  &t;e hy to swy&d;e lufia&d;. 
 Hit is ealra wundra m&ae;st  &t;&ae;t we syndon swa heardre heortan  &t;&ae;t we symle ne wepon and forhtian &t;a toweardan wita and us &t;a &ae;fre ondr&ae;don and on gemynde habban. 
 Nis us nan &t;ing selre on &t;ysum life  &t;onne we hreowe don ure synna and hi mid &ae;lmessum georne alyson her on life  &t;&ae;t we ne &t;urfon eft &t;a ecan witu &t;rowian and &d;olian. 
 Nis nan man swa rice on eor&d;an and swa mihtig and m&ae;re  &t;&ae;t he ne sceole dea&d;es abyrgean; and mid ure sawle anre we sceolon riht agyldan on domes d&ae;g. 
 Wa by&d; hyre &t;onne earmre  gyf heo ana stent ealra godra d&ae;da bed&ae;led on domes d&ae;g beforan gode and beforan eallum his halgum. 
 &D;&ae;r &t;onne beo&d; on us sylfum gesyne and opene ealle &t;a gyltas  &t;e we &ae;fre gefremedon and gedydon on &t;isum life ongean godes willan  buton hi beon &ae;r her on worulde gebette gode to willan and us sylfum to &t;earfe. 
 &D;&ae;r &t;onne ne m&ae;g &ae;nig man o&d;rum gehelpan  se f&ae;der &t;am suna ne se sunu &t;am f&ae;der  ne seo modor &t;&ae;re dehter ne seo dohtor &t;&ae;re meder  ne nan ne m&ae;g o&d;rum; ac anra gehwylcum men by&d; gedemed &ae;fter his agenum gewyrhtum. 
 God wyle swa&t;eah gemiltsian &ae;ghwylcum synfullum menn  &t;e his synna her andet his scrifte and d&ae;dbetan wyle and &ae;fre geswican &t;&ae;s unrihtes  &t;e he &ae;r worhte and dyde. 
 Eal man sceal aspiwan synna &t;urh abryrde andetnysse  ealswa man de&d; unlybban &t;urh godne drenc. 
 Ne m&ae;g se preost &ae;nigum synfullum men wel d&ae;dbote t&ae;can  &ae;r he gehyre his synne &t;e ma  &t;e &ae;nig l&ae;ce m&ae;g &ae;nigne untrumne mann wel lacnian  &ae;r he h&ae;bbe &t;&ae;t attor ut aspiwen  &t;e him oninnan bi&d;. 
 Uton andettan ure synna &t;a hwile  &t;e we magon and moton  and &ae;fre geswican and don to gode  lochw&ae;t we magon  &t;onne gebeorge we us sylfum wid ece wite and geearnia&d; us heofonan rice. 
 Uton lufian cyrcsocne oft and gelome and lybban &t;am life  &t;e ure scrift us wisige  and secan hi gelome and acsion georne  hw&ae;t us sy to donne. 
 Helpe gehwa his sylfes georne &t;a hwile  &t;e he mage and mote; gebuge &ae;lc cristen man georne fram unrihte to rihte. 
 Eac se &d;e &t;urhwuna&d; on godum d&ae;dum for&d; o&d; his ende  he &t;&ae;s sceal habban ece edlean mid Criste sylfum. 
 Nu us ys eallum so&d; as&ae;d and areht  we agon mycele &t;earfe  &t;&ae;t we hit eac understandon  swa ure agen &t;earf ys. 
 God us ealle gestrangie and getrymme to ure agenre &t;earfe and us gehealde  swa his wylla sy. 
 God ys ealra cristenra manna f&ae;der  and he &t;&ae;t gecydde  &t;a &t;a he asende his agen bearn Crist of heofonum  and her wear&d; mann geboren &t;urh &t;&ae;t cl&ae;ne m&ae;den Sanctan Marian  &t;e n&ae;fre nahte weres gemanan  and he for eal manncynn dea&d; &t;rowode and us ealle &t;a &d;urh his dea&d; alysde of &d;am ecan dea&d;e and us ealle gestrynde to &t;am ecan life. 
 &D;urh cl&ae;ne m&ae;den Crist wear&d; geboren  and &d;urh cl&ae;ne fulluht we syndon ealle cristene gewordene; &t;&ae;t we sceolon eac on ealre cl&ae;nnysse healdan  gyf we &ae;nige miltse begytan sceolon &ae;t gode. 
 Crist &t;rowode for us synleas  &t;onne moton we be gewyrhtum fela for urum synnum &t;rowian and &d;olian and &ae;t gode geearnian  &t;&ae;t he us for his micclan mildheortnesse huru wi&d; ecne dea&d; ahredde and us on &t;am toweardan life reste geunne. 
 Uton us habban symble on gemynde &t;one timan  &t;e us toweard ys  &t;onne se earma lichama and seo werige sawul hi totw&ae;ma&d; and tod&ae;la&d;  &t;onne us forl&ae;ta&d; ealle ure woruldfrynd  ne magon hi us &t;onne &ae;nigum gode  ac bi&d; &ae;t gode anum gelang eall  hw&ae;t we gefaran sceolon. 
 Ge&t;ence gehwa him sylf  hu sceort and hu earmlic &t;is l&ae;ne lif ys. 
 Ne yldon we na fram d&ae;ge to d&ae;ge  &t;&ae;t we to gode ne gecyrron  for&d;am we us nyton witod lif &ae;t &ae;fen ne we nyton  &t;onne we to ure reste ga&d;  hw&ae;&t;er we moton eft d&ae;ges gebidan. 
 Ne us ne &t;earf na twynian  &t;&ae;t we gebyrian ne sceolon o&d;&d;e heofonwarena cyninge o&d;&d;e hellewites deoflum &ae;fter urum for&d;si&d;e. 
 Hit ys sorhlic and earmlic eallum cristenum mannum to gehyrenne eal  &t;&ae;t man us foreseg&d; embe Cristes &t;rowunge and embe his hidercyme and embe hellewitebrogan  &t;&ae;t we syndon swa heardre heortan  &t;&ae;t we ne magon ongytan &t;a godcundan lare  &t;e us man l&ae;r&d; and la&t;a&d; to urum drihtne fram deofles anwealde. 
 Us ys eallum swy&d;e micel &t;earf  &t;&ae;t we understandon  &t;&ae;t hit to &d;am dome nu georne geneal&ae;c&d;  &t;e drihten sylf to cym&d;  &t;onne he wyle &ae;t us witan  hu we him geleanod habbon eall  &t;&ae;t he for us &t;rowode and &d;olode on &t;isum life. 
 We habba&d; oncnawen fela &t;&ae;ra foretacna  &t;e Crist sylf fores&ae;de  &t;&ae;t cuman sceolde on &d;isne middaneard; and eac he s&ae;de for micelne egsan  &t;e gyt towerd is. 
 He s&ae;de  &t;&ae;t &ae;fter &t;isum f&ae;ce gyt gewur&d;an sceal swa egeslic tima  swa n&ae;fre &ae;r nes  sy&d;&d;an &d;eos woruld gewear&d;. 
 Utan don  swa us mycel &t;earf ys  lufian god &ae;lmihtigne and healdan his bebodu georne  &t;onne geearnige we us ece blisse on heofona rice mid drihtene sylfum  se &d;e leofa&d; and rixa&d; a butan ende on ecnesse  amen. 
