 De Nativitate Sanct&ae; Mari&ae;. 
 Men &d;a leofestan. 
 Weor&t;ian we nu on andweardnysse &t;a gebyrdtide &t;&ae;re eadigan f&ae;mnan Sancta Marian. 
 Seo w&ae;s cennystre ures drihtnes h&ae;lendes Cristes. 
 Nu is hyre nama gereht hl&ae;fdige o&d;&d;e cwen o&d;&d;e s&ae;steorra. 
 Heo is hl&ae;fdige gecweden  for&d;an &t;e heo cende &t;one hlaford heofonas and eor&d;an. 
 And heo is cwen gecweden  for&d;an &t;e heo com of &d;am &ae;&d;elan cynne and of &d;am cynelican s&ae;de Davides cynnes. 
 S&ae;steorra heo is gecweden  for&d;an &t;e se steorra on niht gecy&t;e&d; scypli&d;endum mannum  hwyder bi&d; east and west  hwyder su&d; and nor&d;. 
 Swa &t;onne wear&d; &t;urh &d;a halgan f&ae;mnan Sancta Marian gecy&t;ed se rihte si&d;f&ae;t to &d;am ecan life &t;am &d;e lange &ae;r s&ae;ton on &t;eostrum and on dea&t;es scuan and on &t;am unstillum y&d;um &t;&ae;re s&ae; &t;ises middaneardes. 
 And a sy&d;&d;an wyston ealle halige &t;one fruman middaneardes and ende and heofona rices wuldor and helle wite. 
 Nu wille we eow secgan be &d;&ae;re gebyrde &t;&ae;re eadigan f&ae;mnan Sancta Marian  hu seo geworden w&ae;s and acenned. 
 We habba&d; ger&ae;d on bocum  &t;&ae;t w&ae;re sum swi&d;e &ae;&t;ele wer on Israheliscum folce. 
 &T;&ae;s nama w&ae;s Ioachim. 
 Se w&ae;s of Iudan cynne and he wear&d; geboren on Galileiscre scire on &t;&ae;re byrig  &t;e is gehaten Nazareth. 
 Se w&ae;s heorda his sceapa and he w&ae;s godfyrht man on bylewitnysse and on fremsumnysse  and he n&ae;fde n&ae;nige o&d;re gymene buton his eowde. 
 Of &t;am eowde ne fedde ealle &t;a &d;e him drihten ondredon and of &d;am w&ae;stmum he gode &t;ryfealde lac gebrohte and ealle his &ae;hta on &t;reo tod&ae;lde. 
 &AE;nne d&ae;l he sealde &t;earfan and wydewan and steopcildum and &ae;l&t;eodigum mannum and o&d;erne d&ae;l he sealde &t;am &t;e gode ane &t;eowodon. 
 &D;one &t;riddan d&ae;l he heold him sylfum and his hirede big to lifigenne. 
 &D;a mid&t;am &t;e he &t;as &d;ing w&ae;s donde &t;us  &t;a micclode god his woruld&ae;hta  &t;&ae;t on &t;a tid n&ae;s nan wer nim gelic on Israhelum. 
 &D;as &t;ing he ongan don  &t;a &t;e he w&ae;s fiftyne wintra. 
 And mid&t;am &t;e he h&ae;fde twentig wintra  &t;a onfeng he wif him to gem&ae;ccan. 
 Seo w&ae;s gehaten Anna and hyre cynn w&ae;s on &t;&ae;re byrig Bethleem. 
 Seo w&ae;s Achares dohtor of his agenum cynne  &t;&ae;t is &t;onne of &d;am &ae;&t;elan cynne Davides &t;&ae;s cynincges. 
 Hi &d;a w&ae;ron samod drohtniende &ae;tg&ae;dere twentig wintra  swa hi nan bearn ne begeaton. 
 &D;a gelamp hit sume d&ae;ge  &t;&ae;t he eode to &d;am drihtnes temple  and he &d;a Ioachim gestod betwyx &t;am mannum  &t;e to gode onsegednysse brohton  and he gearwode his gyfe on godes gesih&d;e. 
 Him &d;a to geneal&ae;hte &t;ara bocera sum  &t;&ae;s nama w&ae;s Ruben  and cw&ae;&d; him to: Nis &t;e alyfed  &t;&ae;t &d;u stande betwyx &t;am mannum  &t;e gode onsegednysse bringa&d;  for&d;an &t;e godes bletsung ofer &d;e ne com  &t;&ae;t he &t;e &ae;nig bearn asende. 
 He &d;a &t;&ae;s w&ae;s myccle scame &t;rowiende beforan &t;am folce for &t;isum wordum and he &d;a swa scamiende ut of &d;am temple wepende gewat. 
 And he nolde &t;a eft to his agenum hame hweorfan  ac he gewat on westenum to his sceapum and &d;a hyrdas nam mid him and &d;&ae;r wunode fif mon&t;a f&ae;ce  swa &t;&ae;t &d;&ae;r n&ae;nig &ae;rendraca betweonan ne ferde him and his gem&ae;ccan. 
 &D;a ongann Anna  his gem&ae;cca  wepende hi to drihtne gebiddan and &d;us cw&ae;&d;: Min drihten Israhela god  &t;u &d;e eart strang and mihtig ofer ealle gesceafta  and &d;u me noldest n&ae;fre bearn ofer eor&d;an syllan and &d;u minne wer me &ae;t gename. 
 And ic nat  hw&ae;&t;er his lif is ofer eor&d;an; and gif he for&d;gewiten is  &t;onne ne gegearwie ic him byrgene. 
 &D;a heo &t;as word gecweden h&ae;fde  &t;a eode heo eft on hire cauertune and hire eadmodlice to drihtne geb&ae;d. 
 And &ae;fter &d;am &t;e heo hire gebed gefylled h&ae;fde  &t;a ahof heo hire eagan up to drihtne. 
 &T;a geseah heo spearwan nest on anum lawertreowe. 
 Heo &d;a wependre stefne clypode to drihtne and cw&ae;&d;: Drihten  &t;u &ae;lmihtiga god  &t;u sealdest eallum gesceaftum byr&d;or and hi on &t;an gefeo&d; and ic &t;e nu &t;anc secge  &t;&ae;t &t;u me ane ute atyndest fram &t;inre gyfe &t;&ae;re fremsumnysse. 
 Hw&ae;t  &t;u min drihten canst and wast mine heortan. 
 Hw&ae;t  ic &t;e fram fruman mines gesinscipes gehet  gyf &t;u me sealdest sunu o&d;&d;e dohtor  &t;&ae;t ic hi wolde &t;e gebringan to &t;inum temple. 
 &D;a heo &t;as word gecweden h&ae;fde  hw&ae;t  &t;a hyre &ae;tywde drihtnes encgel and &d;us cw&ae;&d;: Ne &d;earft &d;u &t;e ondr&ae;dan  Anna  for&d;an &t;e &t;in &t;rowung is on godes ge&t;eahte. 
 &T;&ae;t of &d;e acenned bi&d;  &t;&ae;t bi&d; on wundra eallum folcum o&d; &t;&ae;t woruldes ende. 
 &T;a mid &t;am &t;e he &t;as word gecweden h&ae;fde  &t;a w&ae;s he fram hyre eagum ahafen. 
 &T;a w&ae;s heo swy&d;e forht geworden for &d;&ae;s engles gesih&d;e. 
 Heo hire &t;a gewat into hyre clyfan and &d;&ae;r awunode &t;one d&ae;g and &d;a niht on hire gebede. 
 &D;a &t;&ae;s on mergen &t;a gela&t;ode heo hyre &t;inene hire to and cw&ae;&d;: Hw&ae;t  &t;u me gesawe on wydewanhade beswicene and on mycelre nearonysse gesette and noldest me to frofre cuman? 
 &D;a andswarode heo hire unge&t;w&ae;rlice and hire cw&ae;&d; to: &d;eah &t;e god &t;inne wer &ae;t &t;e gename and &d;inne inno&d; beluce  hw&ae;t sceal ic &t;&ae;s don? 
 &D;a &t;a heo ane &t;as word gehyrde  &t;a ongan heo biterlice wepan. 
 Hw&ae;t  &t;a on &t;&ae;re ylcan tide &ae;tywde him sum swy&d;e wlitig wer on &t;am westene  &t;&ae;r &t;&ae;r he w&ae;s mid his hyrdum  and him cw&ae;&d; to: For hwan nelt &d;u ham gehweorfan to &t;inum gem&ae;ccan? 
 &D;a cw&ae;&d; he Ioachim: Twentig wintra ic wunode mid hyre and me god nan bearn of hyre ne sealde. 
 Ac ic swy&d;e ge&ae;swicod eode ut of &d;am drihtnes temple; for&d;an ic nylle eft ham gehweorfan  ac ic wylle her wunian &t;a hwile  &t;e drihten wile  and &d;a godes gyfe for drihtnes naman d&ae;lan  swa ic &ae;r dyde. 
 &D;a andswarode him se iunga and cw&ae;&d;: Ic eom drihtnes encgel and nu to d&ae;g ic me &ae;teowde &t;inum gem&ae;ccan and hi gefrefrode  &t;a &t;a heo hi wepende and geomriende to drihtne geb&ae;d. 
 And wite &t;u  &t;&ae;t heo is of &d;inum s&ae;de geeacnod  swa swa &t;u nystest  &t;a &t;a &t;u hi ana forl&ae;te  and heo &t;e cenne&d; dohtor and seo bi&d; on godes temple fulfremed. 
 And se halga gast reste&t; on hyre  and hire eadignyss astige&d; ofer ealle wifa cynn  and hire ne bi&d; gelic &ae;nig &t;ara &t;e &ae;r w&ae;s o&d;&d;e &ae;fter. 
 Cyr nu to &t;inum gem&ae;ccan and &d;u gemetest hi geeacnode  and &d;u &t;&ae;s gode &t;anc sege  for&d;an &t;e hyre s&ae;d bi&d; gebletsod and heo bi&d; modor &t;&ae;re ecan bletsunge geseted. 
 &D;a wur&t;ode hine Ioachim and him cw&ae;&t; to: Gyf hit &t;us gewur&d;an scule  swa &t;u cwyst  site mid me on minum huse and gebletsa &t;inne &t;eow. 
 &D;a cw&ae;&d; se encgel to him: Hwi wylt &t;u la cwe&d;an  &t;&ae;t &d;u sy min &t;eowa  ac &t;u eart min efen&t;eowa  for&d;an &t;e wit syndon anes godes &t;eow. 
 And ic &t;e secge  &t;&ae;t min mete ne min drenc ne m&ae;g beon fram mannum gesewen. 
 Ac swa hw&ae;t swa &t;u me to gyfe tihhie  bring &t;&ae;t gode to ons&ae;gednysse. 
 He &t;a Ioachim gode brohte unwemme lac and to &d;am engle cw&ae;&d;: N&ae;s ic na gedyrstig  &t;&ae;t ic gode sacerdlice ons&ae;gednysse brohte  &t;&ae;r &t;u me ne hete. 
 &D;a cw&ae;&t; se encgel: Na ic &d;e ne hete gode sacerdlice ons&ae;gednysse brohte  for&d;am gyf ic godes willan to &t;an on &t;e ne ongeate. 
 &D;a gewat se encgel samod mid &t;am stence &t;&ae;re ons&ae;gednysse into heofonum. 
 He &d;a Ioachim wear&d; to &t;am forht  &t;&ae;t he feoll on his ansyn and l&ae;g swilce he dead w&ae;re fram &t;&ae;re sixtan tide &t;&ae;s d&ae;ges  o&d; &t;&ae;t afen w&ae;s. 
 Him &t;a to geneal&ae;hton his hyrdas and hi hine &t;a gesawon licgan and nyston &t;one intingan on him  ac ahofen hine up  and hi wendon  &t;&ae;t he wolde hine sylfne acwellan. 
 &D;a ahof he his heafod up and he him as&ae;de &t;a his gesih&d;e  &t;e he geseah. 
 &D;a wurdon hi sona afyrhte and eac wundrodon  o&d; &t;&ae;t he heom eall as&ae;d h&ae;fde; and hi &d;a ealle hine trymedon and l&ae;rdon  &t;&ae;t he gehyrsum w&ae;re &t;&ae;s engles wordum and &t;&ae;t he hra&t;e gehwyrfde ham to his gem&ae;ccan. 
 He &d;a Ioachim &t;reodode and smeade on his mode  hw&ae;t he embe &t;&ae;t dyde. 
 &T;a wear&d; he f&ae;ringa on sl&ae;pe gehwyrfed. 
 Him &t;a eft &ae;tywde se ylca godes encgel on sl&ae;pe and him to cw&ae;&d;: Ic eom godes encgel and fram drihtne ic eom &t;e to hyrde geset. 
 Ac gewit nu ham orsorh to &d;inum gem&ae;ccan and ingcer mildheortnyss  &t;e gyt worhten  is beforan godes gesih&d;e and ingcer nama w&ae;s ges&ae;dd beforan godes gesih&d;e on his &t;rymsetle. 
 And he drihten ingc syle&d; swa myccle grownysse on ingcran beor&d;re  swa he n&ae;fre n&ae;nigan halgan &ae;r ne sealde  ne nu eft ne sylla&d;. 
 He &t;a Ioachim of &t;am sl&ae;pe aras and his swefen s&ae;de his hyrdum. 
 Hi &d;a ealle hine b&ae;don and halsedon  &t;&ae;t he gehyrsumode &t;&ae;s engles wordum and ricene ham gecyrde. 
 &D;a w&ae;s he &ae;r gegan for his unrotnysse on &t;am westene to &d;am feor  &t;&ae;t he for XXX daga f&ae;c ne mihte ham to his gem&ae;ccan gehweorfan. 
 Heo &t;a Anna w&ae;s &ae;t hyre gebede  &t;a &ae;tywde hyre drihtnes encgel and hyre gecigde &t;one hamsi&d; hyre gem&ae;ccan. 
 And heo &d;a mid hyre hyrede him ongean ferde mid mycclum gefean; swylce eac hyre m&ae;g&d;e and eall Israhela bearn mycelne gefean h&ae;fdon be his hamcyme and be &d;am hlisan hire geeacnunge. 
 Hw&ae;t  &t;a &ae;fter&t;an w&ae;ron gefylde nigan mona&d; hire geeacnunge  &t;a cende Anna hyre dohtor on &t;issum d&ae;ge and hyre naman gecigde Maria  and heo hi &d;a fedde &t;reo winter &ae;t hire breostum. 
 Ioachim &t;a and Anna l&ae;ddon &t;&ae;t cild mid heom to &t;&ae;re halgan ceastre and &d;a lac brohton mid heom to &d;am drihtnes temple  &t;e Iudea gewuna w&ae;s. 
 And hi &d;a sealdon &t;&ae;t cild on gemanan &t;&ae;re f&ae;mnena  &t;e d&ae;ges and nihtes on godes lofe wunodon. 
 Heo &t;a up eode mid &t;am o&d;rum f&ae;mnum on &t;a fiftyne st&ae;pas on &t;am temple  swa heo on b&ae;c ne beseah  ne &ae;fter hyre yldrum ne murnde  swa swa cildra gewuna is. 
 Ac heo w&ae;s on gange and on worde and on eallum geb&ae;rum gelic wynsuman men  &t;e h&ae;fde XXX wintra  and heo geornlice and eadmodlice &t;urhwunode on hyre gebede  o&d; &t;&ae;t &t;a biscopas and eall &t;&ae;t folc wundrodon on hire geb&ae;re. 
 Heo Anna &t;a  Sancta Marian modor  w&ae;s gefylled mid halige gaste and witegode &t;a beforan &t;am folce and &d;us cw&ae;&t;: Drihten &ae;lmihtig god w&ae;s gemyndig his worda  &t;e he sylfa cw&ae;&d;  &d;&ae;t he wolde his folc gesecan mid haligre geneosunge. 
 And &d;a &t;eode  &t;e wi&d; us arisan  he wolde geeadmedigan  &t;&ae;t hi gecyrdon to heora sylfra heortan and heora earan ontynon to urum benum  and &d;a bysmernyssa ura feondum fram us acerron. 
 On &d;am mundbyrdum ecre blisse tuddor forgeafon on Israhelum  swa me min drihten forgeaf  &t;&ae;t ic mot gode gecweme lac bringan  &ae;r me mine fynd ascufon fram &t;&ae;re halgan onsegednysse for minre unw&ae;stmberendnysse. 
 Drihten min acerde him fram me and me forgeaf ecne gefean. 
 &D;a heo &t;as word gecweden h&ae;fde  &t;a cyrdon hi ham mid &t;am and &t;&ae;t cild forleton &ae;t &d;am halgan temple mid o&d;rum f&ae;mnum. 
 Heo &d;a weox and wear&d; fulfremed on godra m&ae;gna heanyssum  and heo &d;a sona godum towcr&ae;ftum onfeng  swy&d;or &t;onne &ae;nig &t;ara &t;e heora bearn w&ae;ron wifa and f&ae;mnena. 
 And heo gesette hyre sylfre haligne regol  swa &t;&ae;t heo wolde beon fram &t;&ae;re &ae;restan tide &t;&ae;s d&ae;ges on hyre halgum gebedum wuniende o&d; &t;&ae;t &d;a &t;riddan tid and fram &t;&ae;re &t;riddan tide o&d; &d;a nigo&t;an tid ymbe hyre webbgeweorc. 
 And eft fram &t;&ae;re nigo&d;an tide heo &t;urhwunode standende on hyre gebedum  o&d; &t;&ae;t godes encgel hyre &ae;tywde and hyre brohte heofonlice swetnysse and heo onbirigde &t;&ae;re of his handa. 
 And heo sy&d;&t;an w&ae;s betere and swy&d;re on godes lufan and on gastlicra m&ae;gna heannyssum  and heo yldran f&ae;mnan l&ae;rde to godes willan and heo w&ae;s getyddre and snotere on &t;&ae;re godes &ae;  &t;onne &ae;nig &t;&ae;ra &t;e hyre beforan w&ae;s. 
 Heo w&ae;s eadmodre and on godes lufan gl&ae;ddre and on hyre ge&t;ohtum cl&ae;nre and on &d;am davidiscum sangum wr&ae;tlicre and wisra  &t;onne heora &ae;nig &ae;r w&ae;re. 
 Heo w&ae;s &t;olemod and gest&ae;&d;&t;ig on hire geb&ae;ran and ne geseah hi nan man yrre  ne t&ae;lan  ne wyrigean  ne nan man ne gehyrde yfel word of hyre mu&d;e gan. 
 Ac hyre word w&ae;ron godes gyfe full and heo w&ae;s on hyre heortan smeagende &t;one wisdom godes boca. 
 And &d;a f&ae;mnan  &t;e mid hyre w&ae;ron  heo getrymde  &t;&ae;t hi on heora gebedum &t;urhwunedon and on godes lofa and &t;&ae;t heora nan stefne up ne ahofe on idlum leahtre  ne hy on heora tungan teonan ne cw&ae;den  ne nan yfel word of heora mu&t;e ut ne eode. 
 And of heom aras &ae;rest se gewuna  &t;&ae;t se man  se &d;e o&t;erne mid lufan gegrete  &t;&ae;t he him godcunde bletsunge ongean sende. 
 And d&ae;ghwamlice heo onfeng mete of &d;&ae;s engles hande and mid &t;am gereordod w&ae;s  and &d;one mete  &t;e heo &ae;t &t;am bisceope onfeng &ae;t &d;am temple  heo ged&ae;lde &t;earfendum mannum. 
 And swa hwilc man swa hi untrum gesohte  eft he eode hal fram hire. 
 &D;a gelamp hit  &t;&ae;t Abiathar  se sacerd  brohte myccle gyfe &t;am bisceope and b&ae;d hine  &t;&ae;t he gesealde Marian his sunu to gem&ae;ccan. 
 &D;a styrde Maria him and cw&ae;&d; anr&ae;dlice: Ne gewur&d; &t;&ae;t n&ae;fre swa  &t;&ae;t ic wer grete o&d;&d;e wer me. 
 &D;a andwyrdan &t;a biscopas hyre and hyre m&ae;g&d;e on &t;am temple and cw&ae;dan: God w&ae;s on bearnum begangan and on eaforan weor&t;a&d;  swa &t;&ae;t gewunelic w&ae;s on godes folce Israhelum. 
 &D;a andwyrde Maria and him cw&ae;&d; to: N&ae;s nan rihtwis man  ne nan halig &ae;r Abel  and hine arleaslice his bro&d;or ofsloh. 
 He brohte twyfealde gyfe drihtne hluttre onsegednysse and his lichaman cl&ae;nnysse. 
 Swylce eac Helias w&ae;s on &t;issere worulde  ac he wear&d; al&ae;ded mid lichaman and mid sawle to heofonum  for&d;an &t;e he his cl&ae;nnysse geheold. 
 &D;a w&ae;s heo  swylce heo w&ae;re XIV wintra. 
 &D;a gedemdon &t;a Phariseas  &t;&ae;t heo sy&d;&d;an wunian sceolde on &t;am godes temple. 
 Hy &d;a ge&t;eahtodon  &t;&ae;t hi Israhela folc gela&d;odon to &d;am godes temple &t;y &t;riddan d&ae;ge. 
 &D;a &t;a hy &t;ider gesamnod w&ae;ron  &t;a astah se heahbiscop Isachar up on &t;one ytemestan st&ae;pe  clypode &t;a hluddre stefne and &d;us cw&ae;&d;: Gehyra&d; nu  Israhela bearn  mine word. 
 Hw&ae;t  ge witon  &t;&ae;t Salomon &t;is tempel getimbrode and her w&ae;ron sy&d;&t;an inne cyninga bearn and witegena and heahsacerda  o&d; &t;&ae;t hi becomon to &ae;licre ylde. 
 And hi gelimplice heora yldran w&ae;ron gehyrsume to &ae;licum gyftum and heora bearn eft gode lac brohton swy&d;e gecweme to &t;am godes temple and on heora yldrena endebyrdnysse gode gecwemdon. 
 Nu is &t;onne gemeted  &t;&ae;t Maria h&ae;f&d; niwe endebyrdnysse ongunnon gode mid to gecwemanne  cwe&d;  &t;&ae;t heo wile hire m&ae;g&d;had bringan. 
 Nu &t;onne uton secan &t;a andsware to gode ure axunge  &t;&ae;t god us gecy&d;e  hwilcum w&ae;re we hi bef&ae;stan sculon to healdenne. 
 &D;a gelicode &t;&ae;t word &t;&ae;re gesamnunge and hy &d;a asenden hlota ofer &t;a XII cyn Israhela. 
 &D;a gefeoll &t;&ae;t hlot ofer Iudan cyn  Iacobes sunu. 
 &D;a bebead se sacerd  &t;&ae;t &t;&ae;t Iudan cynn come eall &t;&ae;s on mergen to &d;am halgan temple  &ae;lc &t;&ae;ra &t;e wif n&ae;fde  and h&ae;fde him gyrda on handa. 
 &D;a w&ae;s &t;onon geworden  &t;&ae;t Ioseph w&ae;s gehaten sum gewintrod man  eode &t;yder mid iungum mannum and his gyrde b&ae;r. 
 &T;a genam se sacerd ealle &t;a gyrde and b&ae;r into &t;am Sancta Sanctorum and bebead  &t;&ae;t hi comon &t;&ae;s on mergen and name &ae;lc his gyrde  and &d;onne sceolde culfre fleogan of &t;&ae;re gyrde foreweardre up o&d; &t;one heofon. 
 &T;onne sceolde se wer beon hyrde &t;&ae;re f&ae;mnan. 
 &D;a w&ae;s geworden on mergen &t;&ae;s &ae;fteran d&ae;ges  &t;&ae;t hi comon ealle on &t;a tid &t;&ae;re ons&ae;gednysse  and he &d;a inn eode se biscop into &t;am Sancta Sanctorum  w&ae;s &t;&ae;t &t;&ae;re haligra halignys ealra  and he &d;a genam &t;a gyrde and sealde heora &ae;ghwilcum his gyrd on sundran. 
 &T;a w&ae;s &t;&ae;ra manna &t;reo &t;usenda  ac &d;a of nan &t;ara gyrda seo culfre ne eode. 
 &D;a gegyrede hine Abiathar se biscop mid &t;are heahsacerda gegyrlan and eode into &d;am Sancta Sanctorum and onb&ae;rnde &t;a onsegednysse and his bene to drihtne sende. 
 &D;a &ae;tywde him drihtnes encgel and him cw&ae;&d; to: Seo seleste gyrd is gyt unseald  seo &t;e &t;u for naht ne telest. 
 Nim &t;a and syle  &t;onne cym&d; &t;&ae;t tacen of hyre  &t;e &t;u &t;&ae;r setest. 
 W&ae;s &t;&ae;t Iosepes gyrd. 
 &D;a n&ae;s he na gesoht  for&d;an &t;e he w&ae;s eald and ytemest stod. 
 &D;a clypode se biscop mid mycelre stefne hine and cydde him &t;&ae;t  and he &d;a sona onfeng &t;&ae;ra gyrda of &d;&ae;s bisceopes handum. 
 Hw&ae;t  &t;&ae;r of sona fleah culfre swy&d;e hwit and geond fleah &t;a heannysse &t;&ae;s temples and heo &d;a gewat into heofonum. 
 &D;a w&ae;s &t;&ae;t folc f&ae;gniende and swy&d;e bli&d;e and cw&ae;don to Iosepe: Eadig eart &d;u on &t;inre ylde  nu &t;e god swa gewur&d;ode  &t;&ae;t &d;u scealt beon hyrde &t;&ae;re cl&ae;nan f&ae;mnan. 
 Eac swylce &t;a biscopas cw&ae;don: Onfoh hyre nu  for&d;an &t;e &t;u eart ana gecoren on &t;inum cynne hyre to hyrde fram gode. 
 He &d;a Ioseph cw&ae;&d; mid bifiendre stefne: Nis min gemet swilcum cilde to onfonne  for&d;an &t;e ic h&ae;bbe fela bearna and &d;a synd ealle yldran &t;onne heo. 
 &D;a cw&ae;&d; se biscop to him: Gemune &t;u  hu hit gelamp be Dathan  hu he forwear&d; and manega eac &t;a &d;e godes willan forhogodon. 
 &D;a cw&ae;&d; he Ioseph: Ne forhycge ic na godes willan  ac ic hy gehealde  o&d; &t;&ae;t ic ongyte godes willan on hyre and god &t;onne gecy&t;e&d;  hwilc iungra manna on minum cynne hyre wur&d;e bi&d;. 
 Ac syle &t;am cl&ae;nan f&ae;mnan fultum  &t;&ae;t heo wunigen mid hig o&d; &t;&ae;t &ae;lice yldo. 
 &D;a cw&ae;&d; se biscop: F&ae;mnan beo&d; hyre on fultume o&d; &t;&ae;ne d&ae;g eowra gem&ae;nunga  and ne m&ae;g hig nan o&d;er onfon. 
 &D;a onfeng Ioseph hi mid o&d;rum f&ae;mnum  &t;e hyre w&ae;ron on fultume geseald to Iosepes hame. 
 &D;a w&ae;ron &t;us gehatene  &ae;rest Becca  Sephira  Susanna  Abugea and Sehel. 
 And se biscop sealde heom eallum godweb to wefanne of seolce and of mislicum hiwum wahrift to &t;am temple. 
 &D;a onfeng Maria hwit godweb to wefanne and &d;a o&d;re mislices hiwes. 
 &D;a spr&ae;con hi heom betwynan on gleo and &d;us cw&ae;don: &t;u eart ure gingast  &t;e miht wefan &t;&ae;t hwite godeweb  and &d;u miht beon ure cwen. 
 &D;a &t;a hi &t;as word spr&ae;con on gleo  &d;a &ae;tywde heom drihtnes encgel and cw&ae;&d;: Ne sceal eower word beon on idelnyssa  ac hit sceal beon mid so&d;e gecy&t;ed  for&d;an &t;e witegan geare s&ae;don  &t;&ae;t heo scolde beon middaneardes cwen. 
 &D;a w&ae;ron hi ealle swi&d;e forhte for &d;&ae;s engles gesih&d;e and his worde and ongunnon hi wur&t;ian and hyre eadmodlice hyran. 
 &T;a gelamp hit sume d&ae;ge  &t;&ae;t heo stod be sumere wyllan. 
 &T;a &ae;tywde &t;&ae;r drihtnes encgel and cw&ae;&d; hyre to: Eadig &t;u eart Maria  for&d;an on &t;inum mode &t;u gearwodest drihtnes eardunghus  and leoht cym&d; of heofonum on &d;e and &t;&ae;t lihte&d; ofer ealne middaneard. 
 &D;a eft &t;&ae;s &t;riddan d&ae;ges drihtnes heahencgel hyre &ae;tywde mid unasecgendlicre beorhtnysse and heo &d;a w&ae;s swy&d;e afyrht and abreged for &d;&ae;s engles gesih&d;e. 
 &D;a cw&ae;&d; se encgel to hyre: Ne &t;earftu &d;e ondr&ae;dan  Maria. 
 Drihtnes gifu is mid &t;e. 
 &T;u scealt acennan cyning  se ah anweald heofonas and eor&d;an  and his rice ne bi&d; nan ende. 
 On &t;a tid  &t;e &t;is gelamp  w&ae;s Iosep on &t;am lande  &t;e Cafarnaum hatte  ymbe his cr&ae;ft. 
 He w&ae;s smi&d; and m&ae;nigteawa wyrhta. 
 &D;a &t;a he &t;anon gecyrde to his agenum hame  &t;a gemette he hi bearn h&ae;bbende on hire gehrife. 
 &D;a w&ae;s he sona swy&d;e forht and sorhfull on his mode and &d;us cw&ae;&d;: Drihten  drihten min  onfoh minum gaste. 
 Me is dea&d; selre  &t;onne lif. 
 &D;a cw&ae;don &t;a f&ae;mnan him to  &t;e mid hyre w&ae;ron  &t;&ae;t hi geare wiston  &t;&ae;t hyre nan wer ne onhran  ac heo w&ae;re onwelges m&ae;g&d;hades and unwemme. 
 And we witon  &t;&ae;t heo w&ae;s d&ae;ges and nihtes on halgum gebedum wuniende and godes encgel wi&d; hyre spr&ae;c and heo d&ae;ghwamlice of &d;&ae;s engles handum mete &t;igde. 
 Hu m&ae;g &t;&ae;t gewur&d;an  &t;&ae;t &t;&ae;t sy swa  for&d;an &t;e we witon  &t;&ae;t hit man ne dyde  ac godes encgel. 
 &D;a cw&ae;&d; he Ioseph: Nis &t;&ae;t na swa  nat ic  &t;eah heo beo beswicen &t;urh &t;&ae;s engles hiw. 
 And he &d;a weop biterlice and &d;us cw&ae;&d;: Mid hwylcre byldu m&ae;g ic &ae;fre gan to godes temple o&d;&d;e hu m&ae;g ic geseon &t;a ansyne &t;ara sacerda for sceame. 
 &D;a &t;a he &t;us cw&ae;&d;  &t;a &t;ohte he digollice  &t;&ae;t he wolde hy forl&ae;ton and faran him on o&d;er land. 
 &D;a on &t;&ae;re ilcan nihte  &t;e he &t;is &t;ohte  &t;a &ae;tywde him godes encgel onsl&ae;pe and cw&ae;&d; to him: Ioseph  ne &t;earft &t;u &d;e ondr&ae;dan. 
 &T;u eart Davides cynnes  onfoh &t;inne gem&ae;ccan. 
 Hyre geeacnung is of &d;am halgan gaste  and heo cenne&d; sunu and &d;&ae;s nama is h&ae;lend  for&d;am &t;e he gede&d; hal his folc fram heora synnum. 
 He &t;a Ioseph aras of &d;am sl&ae;pe swy&d;e gefeonde and swy&d;e bli&d;e and gode &t;ancode and Marian s&ae;de and &t;am f&ae;mnum  &t;e mid hyre w&ae;ron  &t;a f&ae;gran gesyh&d;e &t;&ae;s engles and &d;a frofre &t;ara worda and &d;us cw&ae;&t;: Ic singode and gemunde &t;e facnes  &t;&ae;r nan n&ae;s. 
 &D;a wear&d; &ae;fter &t;isum mycel hlysa on &t;am folce  &t;&ae;t Maria w&ae;s geeacnod. 
 &D;a sume d&ae;ge namon hine &t;a &t;egnas &t;&ae;s temples and l&ae;ddon hine to &d;am biscope and to &t;am heahsacerdum and cw&ae;don to him: To hwan forh&ae;le &d;u us &t;ine gem&ae;nunge swa cl&ae;nre f&ae;mnan  &t;e godes englas hy feddan swa swa culfran on &t;am temple. 
 And heo n&ae;fre nolde were &ae;thrinan  ac heo w&ae;s on godes &ae; seo getydeste f&ae;mne  and gyf &d;u nedinga hyre on ne sohtest  &t;onne w&ae;re heo cl&ae;ne. 
 He &d;a Iosep hine ladode and cw&ae;&d;  &t;&ae;t he hyre n&ae;fre ne &ae;thrine. 
 Hw&ae;t  &t;a biscopas and &d;a heahsacerdas on unarimdum godcundre geryna be &d;&ae;re ealdan &ae; acunnodan so&d;lice  &t;&ae;t hio w&ae;ren butu cl&ae;ne fram eallum &t;am synnum  &t;e &t;&ae;t folc hi oncu&d;e. 
 Hi &d;a ealle eadmodlice b&ae;don hyre mildse and heora wohnyssa forgyfennyssa  &t;&ae;s &t;e hi &t;&ae;s unrihtes hy oncu&d;an. 
 And hi and eall &t;&ae;t folc and &d;a sacerdas l&ae;ddon hi mid &t;am f&ae;mnum to Iosepes hame mid micclum gefean. 
 And mid mycelre blisse clypodon and &d;us cw&ae;don: Sy drihtnes nama gebletsod on worulda woruld  se &d;e cu&d;lice gecydde &t;ine halignyssa on eallum Israhela folce. 
 W&ae;s seo halige f&ae;mne  swa we &ae;r cw&ae;don  of Iesses wyrtruman and of Davides cynne. 
 And heo w&ae;s drihtnes modor  ures h&ae;lendes. 
 And heo is hordf&ae;t &t;&ae;s halgan gastes and heo is cwen &t;&ae;s heofonlican cyninges gecweden. 
 And heo is engla hiht and ealra manna frofor and fultum  for&d;an &t;e ealles middaneardes h&ae;lo &t;urh hi becom on &t;as woruld. 
 And for&d;an hi nu englas eadiga&d; and ealle &t;eoda and ealle cneorissa  gehwylc mancynnes geleafulra. 
 And mid &t;isra bletsunga and herenyssa heo becom beforan &t;&ae;t &t;rymsetl &t;&ae;s heofonlican deman and beforan gesyh&d;e ealra haligra  &t;&ae;r heo nu d&ae;ghwamlice &t;inga&d; for eall &t;is mennisce cynn. 
 Ac uton we nu hi eadmodlice biddan  &t;&ae;t heo us si milde mundbora and bli&d;e &t;ingere to &d;am heofonlican m&ae;gn&t;rymme. 
 Nu we geare witan  &t;&ae;t heo m&ae;g &ae;t hire &t;am deoran sunu biddan  swa hw&ae;t swa heo wile  and beon &d;ingere to urum drihtne  &t;&ae;t he us forgyfe gesibsum lif and ece eadignysse a butan ende. 
 God us to &d;am gefultumige. 
 Amen. 
