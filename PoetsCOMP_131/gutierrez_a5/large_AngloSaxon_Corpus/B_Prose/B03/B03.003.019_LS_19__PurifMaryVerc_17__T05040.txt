 De purificatione sancta Maria. 
 Men &t;a leofestan  s&ae;ge&d; us &amp; mynga&t; &t;is halige godspel be &t;ysse arwyr&d;an tide &t;e we nu tod&ae;ge Gode &ae;lmihtigum to lofe &amp; to are wyr&d;ia&t;. 
 &t;&ae;t is se feowertiga d&ae;g nu tod&ae;g ures dryhtnes h&ae;lendes Cristes acennesse  &amp; &t;y d&ae;ge &t;&ae;t his aldoras hine brohton in Hierusalem in &t;a m&ae;ran burg  &t;&ae;t hie hine Gode agefon  swa swa hit awriten is in dryhtnes naman &t;&ae;t &ae;ghwylc w&ae;pnedcild bearn &t;e wif &ae;rest acynde sceolde beran &ae;rest Gode gehalgod. 
 &amp; &t;a cwomon dryhtnes aldoras to &d;am Godes temple &amp; hie &d;&ae;r Gode &ae;lmihtigum as&ae;gdnesse brohton  swa hit be &t;an awriten is in dryhtnes naman &t;&ae;t hie sceoldon &t;&ae;r bringan to &t;am temple twegen turturas o&d;&d;e twegen culfran briddas  Gode &ae;lmihtigum to lofe &amp; to wyr&d;unge to &d;am Godes temple. 
 &D;&ae;r w&ae;s &t;a sum eald man in Hierusalem in &t;&ae;re byrig in &t;a ilcan tid se w&ae;s haten Simeon. 
 He w&ae;s so&d;f&ae;st &amp; rihtwis  &amp; he bad &t;&ae;re frefre &t;&ae;re &t;e he wiste &t;&ae;t he his folce gehaten h&ae;fde. 
 &amp; se halga gast w&ae;s mid &t;one Simeon. 
 &amp; he &t;&ae;re andsware onfeng fram &t;am halgan gaste  &amp; he him cydde &amp; s&ae;gde &t;&ae;t he ne moste dea&d;es byrigan &ae;r he mid his eagum dryhten gesege. 
 He &d;a cwom &t;urh haliges gastes gife in &t;&ae;t Godes templ on &t;a ilcan tid &t;e Cristes aldoras hine &t;yder brohton  &amp; he &t;a &t;&ae;t dyde beforan him &t;one ilcan gewunan &t;e he &ae;r dyde in &t;&ae;re ealdan &ae;. 
 &amp; &t;a genam se halga Simeon &t;one h&ae;lend on his earmas  &amp; he hine mid bam handum beclypte  &amp; he hine mid eallre modlufan sette to his breostum  &amp; he bledsode &amp; wuldrade God f&ae;der &ae;lmihtigne  &amp; he &d;us cw&ae;&d;: Min dryhten  forl&ae;t &t;inne &t;egen in sybbe faran &t;a  &ae;fter &t;inum wordum swa &d;u him &ae;r gehehtest  for &d;an  dryhten  mine eagan gesegon &t;a h&ae;lo &t;e &d;u gearwadest to onsyne eallra folca  &amp; to frofre eallum &t;eodum &amp; to wuldre &t;ines folces  Israhela bearnum. 
 Us is nu to witane  men &t;a leofestan  &t;&ae;t for &t;an Cristes aldoras &t;y feowertigan d&ae;ge hine brohton to &t;am Godes temple for &t;an &t;e &d;&ae;t w&ae;s &t;eaw &amp; Godes bebod. 
 &t;&ae;t w&ae;s in &t;&ae;re Godes &ae; &t;&ae;t swa hwylc wif swa bearn cende  &t;&ae;t heo ne moste in &t;&ae;t Godes templ ingangan &ae;r &d;an feowertigan d&ae;ge w&ae;re  ac heo sceolde on &t;am f&ae;ce gebidan to cl&ae;nsunge hire lichoman. 
 &amp; &t;onne &t;y feowertigan d&ae;ge w&ae;re  heo &t;onne sceolde &t;&ae;t bearn gebringan to &t;am Godes temple. 
 For &t;an &t;e ealle wif &t;e tymende syndon hie sendon on &t;am bebodum  &t;e sancta Maria  Cristes moder. 
 For &d;an seo eadigu cwen sancta Maria  heo cl&ae;ne abad &t;&ae;s feowertigan d&ae;ges  nalles &t;&ae;t heo &t;&ae;s &ae;nige &t;earfe h&ae;fde &t;&ae;t heo swylc w&ae;re on cl&ae;nnesse hire lichaman  se &d;e &t;urh &ae;ghw&ae;t mid godcunde gestihtunge &amp; mid lifes geearnunge gecl&ae;nsod w&ae;s &amp; &t;urh haliges gastes gife  for &d;an &t;e heo w&ae;s unm&ae;lu &amp; cl&ae;ne butan eallum synnum  &amp; heo in cl&ae;nnesse m&ae;g&d;hade a &d;urhwunode  &amp; Crist acende  &amp; &ae;fter &t;&ae;re acennesse heo a &d;urhwunode in cl&ae;nnesse m&ae;g&d;hade. 
 &amp; heo eac for &t;am brohte Crist in &t;a tid to &t;am Godes temple &t;&ae;t heo wolde &t;&ae;t &t;&ae;t word w&ae;re gefylled &t;e Crist cw&ae;&d;: Ne cwom ic to &t;am in worulde &t;&ae;t ic Godes &ae; towurpe &amp; tobr&ae;ce  ac ic cwom to &t;an &t;&ae;t ic hie gefylde &amp; getrymede. 
 Men &t;a leofestan  us is nu eac to witanne &t;&ae;re burge naman &t;e is genemned Hierusalem  &t;&ae;t is &t;onne on ure ge&t;eode gereht sybbe gesyh&d;e. 
 Swa &t;onne bi&d; symble &t;am so&d;f&ae;stum &amp; &t;am godfyrhtum mannum in sybbe  him bi&d; gegearwad ece lean &amp; ece h&ae;lo &amp; ece gefea &amp; ece blis  &amp; &t;am mannum &t;e mid sybbe &amp; mid geleafan &amp; mid godes willan cuma&d; oft to Godes temple  &t;&ae;t is &t;onne to &t;&ae;re halgan Godes cirican. 
 &amp; hie sylfe &t;&ae;r Gode &ae;lmihtigum &amp; his &d;am halgan him sylfum bebeoda&t; mid halgum gebedum  &amp; hie Godes naman heria&d; &amp; wuldria&t;  &amp; hie to him mildheortnesse &amp; forgifnesse bidda&t; &amp; ece reste &ae;fter &t;ysse worulde &amp; eac &t;ysse anweardra gesyh&d;e. 
 &amp; hie &t;urh &t;&ae;t geearnia&t; &ae;t Gode &ae;lmihtigum &t;&ae;t hie moton becuman to &t;&ae;re so&d;an sybbe gesyh&d;e  &d;&ae;t is &t;onne to ures dryhtnes h&ae;lendes Cristes. 
 For &t;an  men &t;a leofestan  us gedafena&d; &t;&ae;t we symble in ealle tid rihte lufan &amp; sybbe betweonan us sylfum h&ae;bben we &amp; healden &t;&ae;t in us  &t;urh &t;&ae;t sy gefylled &t;&ae;t dryhten sylf cw&ae;&d; be &t;am gesybsumum mannum: Eadige beo&d; &t;a gesybsuman men for &t;an &t;e hie beo&d; Godes bearn genemde. 
 Bro&d;or mine  us is eac to witanne &t;&ae;t &t;&ae;t w&ae;s &t;earfendra manna as&ae;gdnesse in &t;&ae;re ealdan &ae; &t;&ae;t hie sceoldon &t;y d&ae;ge bringan twegen turturas o&d;&d;e twegen culfran briddas Gode to &ae;s&ae;gdnesse. 
 Swylce as&ae;gdnesse Cristes aldoras hine mid brohton to &t;am Godes temple. 
 In &t;an w&ae;s getacnod &t;&ae;t ure h&ae;lenda Crist for ure lufan w&ae;s &t;earfende in middangearde  &t;&ae;t he us eac for his mildheortnesse eadige &amp; welige &amp; mihtige gedyde on his &d;am ecan rice. 
 &amp; he for ure lufan astah of heofonum to eor&d;an  &amp; he manige ehtnesse &amp; costunge &amp; wi&d;erweardnesse &ae;t mannum gedreah  &amp; &ae;t nehstan dea&d; ge&t;rowade for ure lufan &amp; for mancynnes lufan &t;&ae;re myclan neod&t;earfe  &amp; to &t;an &t;&ae;t he us eac alysde fram ece dea&d;e &t;&ae;t is of helle wite. 
 &amp; he us eac forgeaf ece lif &amp; ece reste in &t;&ae;re toweardan worulde  gif we hit mid godum d&ae;dum &amp; mid ellenworcum &ae;t him geearnian willa&t;. 
 &amp; &t;a fugelas &t;e we &d;&ae;r &ae;r gehyrdon nemnan  &t;&ae;t syndon &t;onne turturas &amp; culfran  hie getacnia&t; lifes cl&ae;nnesse &amp; unsce&d;fulnesse. 
 Swa we sculon eac beon in urum life cl&ae;ne &amp; unsce&d;&d;ende  &t;&ae;t be us sie rihtlice &t;&ae;t word gecweden &t;&ae;t in &t;am halgan godspelle awriten is &amp; gecweden: Eadige bio&d; &t;a cl&ae;nan mildheortan men  for &t;an &t;e God gesyh&d; heora heortan cl&ae;nnesse. 
 Eac we sculon habban mid us Godes so&d;f&ae;stnesse &amp; his rihtwisnesse &amp; ea&d;modnesse  swa we &ae;r gehyrdon secgan &t;&ae;t se eadiga Simeon w&ae;s so&d;f&ae;st &amp; cl&ae;ne &amp; godfyrht on his life. 
 So&d;lice he h&ae;fde lifes cl&ae;nnesse gehealden  ge in wordum ge in d&ae;dum ge in ge&d;ohtum &amp; eac in gesieh&d;e  for &d;an him s&ae;gde se halga gast &t;&ae;t he ne moste dea&d;es byrian &ae;r &t;an &t;e he meahte mid his eagan dryhten geseon  &t;one &t;e &ae;r ealle Godes witigan toweardne mancynne bodedon &amp; m&ae;rsedon  &amp; &t;&ae;t openlice s&ae;gdon &t;&ae;t he  &t;urh haliges gastes inbyrdnesse  &t;&ae;t he hider cuman wolde to his folce  to frofre &amp; to h&ae;lo &amp; to ecre alysnesse eallum &t;eodum &t;am &t;e so&d;lice in Gode &ae;lmihtigne gelyfan wolde. 
 Men &t;a leofestan  we gehyrdon &ae;r in &t;yssum halgan godspelle secgan &t;&ae;t se eadiga Simeon his anes h&ae;lo ne b&ae;d he  ac he b&ae;d ealles folces h&ae;lo &amp; frofre &amp; &t;a he gebeden h&ae;fde. 
 On &d;am he getacnode &t;&ae;t we sceoldon beon swylces modes &amp; swylces gewittes &amp; on swylcre willan swa we o&d;rum mannum unnen  &amp; we &t;&ae;t in godum d&ae;dum fromigen  &t;&ae;t we hie &t;urh &t;&ae;t geearnian magon &amp; begitan &d;a ece h&ae;lo &amp; &t;&ae;t ece lif  &amp; &t;&ae;t we sculon  mid &t;y gewitte &amp; mid &t;y wisdome &t;e us God forgeaf &amp; forgifen hafa&d;  &t;&ae;t we magon &amp; moton &amp; cunnen &amp; mid godra bysena d&ae;da &amp; mid godra &t;eawa for&d;l&ae;dan &amp; l&ae;ran &t;&ae;t we georne to Godes &ae;lmihtiges willan &amp; to his &d;am halgan &amp; eac to ure sawle r&ae;de for Gode &amp; for worulde. 
 Healdan we eac &t;&ae;t mid godum d&ae;dum &amp; mid &ae;&d;elum mancystum &t;&ae;t we beon godum mannum gelice  in &d;am m&ae;genum &t;e we don magon &amp; in &d;am d&ae;dum &t;e we &t;urhteon magon  &t;&ae;t we &t;urh &d;&ae;t &t;&ae;s wyr&d;e syn &t;&ae;t we Gode &ae;lmihtigne mid godum d&ae;dum &amp; mid wordum herian &amp; wuldrian &amp; bletsian  swa se eadiga Simeon Gode &ae;lmihtigne gebledsode  &amp; he &d;us cw&ae;&d;: Nunc dimittis seruum tuum  domine  secundum uerbum tuum in pace; quia uiderunt oculi mei salutare tuum  domine. 
 He swa cw&ae;&d;: L&ae;t nu  dryhten  faran in sybbe &t;ine &t;egnas &ae;fter &t;inum wordum swa &d;u him &ae;r gehehtest. 
 Efne swa he cw&ae;de: L&ae;t me faran of &t;&ae;re tyddernesse &t;ysses meniscan lichaman &t;e ic nu git on eom; l&ae;t me geendian &t;is dea&d;lic lif  &amp; l&ae;t me becuman to &t;am ecan life &amp; to &t;&ae;re ecan reste &t;e &d;u &t;inum &t;am gecorenum &amp; &t;am halgum gegearuwad hafast. 
 For &d;an &t;e ic &t;&ae;re andsware onfenc &t;&ae;t ic ne moste dea&d;es byrian &ae;r &t;an ic &d;e  dryhten  mid minum eagum gesege. 
 &amp; nu gesegon mine eagan &t;ine h&ae;lo &d;a &d;e &d;u geearuwadest to leohte &amp; to frofre manigum &t;eodum &amp; to wuldre &t;ines folces. 
 So&d;lice ure h&ae;lend is &d;&ae;t so&d;e leoht &amp; &t;&ae;t so&d;e ece se &d;e inlihte&d; &ae;lcne mannan &d;e in middangeard cyme&d;. 
 &amp; eall mancynn he gebyrhte&d; &amp; inlihte&d; mid his &t;rymmes mihte &amp; mid his wuldre. 
 For &t;an englas hine heredon &amp; wuldredon &amp; him lof s&ae;gdon &ae;t his acennesse &amp; &d;us cw&ae;don: Wuldor si &d;e  Gode  in heannesse  &amp; in eor&d;an &amp; sib &t;am mannum &t;e synd godes willan wyrcende. 
 &T;a cyrdon &t;a englas to ure sybbe &amp; to ure lufan  &t;a hie gesegon &amp; ongeaton &d;&ae;t dryhten Crist w&ae;s gecyrred &amp; ymbesald mid mennissce lichoman. 
 &T;onne  men &t;a leofestan  &t;eah is swi&d;e mycel nyd&t;earf &t;&ae;t we us in &ae;ghwylce tide beon wi&d; synnum &amp; uncystum gestilde  &amp; &t;eah hw&ae;&d;re eallra swi&d;ost &amp; betst us gedafena&t; &t;&ae;t we cl&ae;nlice &amp; haliglice lifigen &ae;t Cristes tidum &amp; on his &t;ara haligra tid  &t;onne we &t;&ae;t secgan gehyran  &amp; eac ure sawle fr&ae;twian mid godum d&ae;dum &amp; mid halgum gebedum  &amp; us eac georne &amp; wislice healden &t;&ae;t us eac n&ae;nig synna on us ne m&ae;ge findan  ne on wordum ne on d&ae;dum ne on ge&t;ohtum ne on n&ae;nigum &t;ingum. 
 Ac &ae;ghwylc man hine sylfne healde &amp; cl&ae;nsie in rihtwisnesse &amp; in cl&ae;nnesse his lifes  &t;a lytlan hwile &t;e we her his brucan moton. 
 Ac utan we nu for &t;an  bro&d;or mine  herian we urne dryhten h&ae;lende Crist &amp; hine wuldrian &amp; wyr&d;ian in halgum wordum &amp; in cl&ae;num ge&t;ohtum &amp; in cl&ae;num d&ae;dum  &amp; him &t;anc secgan eallra his goda &amp; his gifena &amp; eallra his l&ae;na &amp; eallra his mildheortnessa &d;e he us gedon hafa&d; o&d;&d;e de&d; o&d;&d;e nu gyt for&d; don wile. 
 Don we him symle &t;ancas of urum spedum  for &t;an &t;e he us ontynde heofona rices duru &t;urh his &t;a halgan acennesse &d;e he &d;a menniscan lichoman onfencg  &amp; for &t;am he feala adreah for us  &amp; he &ae;t neahstan dea&d; ge&t;rowode for mancynnes lufan &amp; h&ae;lo  &amp; &t;urh &t;&ae;t he hie alysde of deofles &t;eowdome &amp; of his anwalde. 
 Biddan we nu urne dryhten &ae;lmihtigne &amp; sancta Marian &t;&ae;t he us forgife for his mildheortnesse &amp; for his &t;a halgan lufan  &t;&ae;t he us &t;&ae;s wyr&d;e l&ae;te beon &t;&ae;t we synd gel&ae;dde on his &t;am halgan rice  &t;&ae;r us bi&d; afyrred &ae;ghwylc yfel fram &amp; &ae;ghwylce yrm&t;o. 
 &amp; we &t;&ae;r habba&d; a so&d;e sybbe &amp; so&d;e lufan in ecnesse &amp; so&d;ne gefean &amp; ecne eard &amp; ece wuldor mid hine &amp; mid his &t;am halgum  a in eallra worulda woruld a butan ende  in s&ae;cula s&ae;culorum  amen. 
