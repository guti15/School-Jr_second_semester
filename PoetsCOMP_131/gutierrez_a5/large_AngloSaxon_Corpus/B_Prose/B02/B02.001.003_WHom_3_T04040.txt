 &D;is godspel seg&d; &amp; swutela&d; &t;&ae;t fela fortacna sculon geweor&d;an wide on worulde  &ae;g&d;er ge on heofonlicum tunglum ge on eor&d;licum styrungum  &ae;r &d;am &t;e se dom cume &t;e us eallum wyr&d; gem&ae;ne. 
 And witodlice ealswa flod com hwilum &ae;r for synnum  swa cym&d; eac for synnum fyr ofer mancynn  &amp; &d;&ae;rto hit neal&ae;c&d; nu swy&d;e georne. 
 And &d;y is fela yfela &amp; mistlicra gelimpa wide mid mannum  &amp; eal hit is for synnum. 
 And gyt weor&t;e&d; mare  &t;&ae;s &d;e bec secga&d;  wracu &amp; gedrecednes &t;onne &ae;fre &ae;r w&ae;re ahwar on worulde; &t;&ae;t bi&d;  &t;onne Antecrist wede&d; &amp; ealle woruld brege&d;  &amp; &d;&ae;rto hit neal&ae;c&d; nu swy&d;e georne. 
 And &d;y hit is on worulde a swa leng swa wyrse  &t;&ae;s &t;e we sylfe gecnawa&d; ful georne. 
 And eac is on us sylfum swytol &amp; gesyne &t;&ae;t we to wace hyra&d; urum Drihtne  &amp; &t;&ae;t we to ortreowe syndan Godes mihta &amp; his mildheortnessa  &amp; &t;&ae;t we him oftor swy&d;or abelga&d; &t;onne we be&t;orftan  &amp; eac betweonan us sylfum rihte getryw&d;a healda&d; to wace for Gode &amp; for worulde. 
 And &d;y us deria&d; &amp; &d;earle dyrfa&d; fela ungelimpa  &amp; &ae;l&t;eodige men &amp; utancumene swy&d;e us swenca&d;  ealswa Crist on his godspelle swutollice s&ae;de &t;&ae;t scolde geweor&d;an. 
 He cw&ae;&d;: Surget gens contra gentem  et reliqua. 
 &D;&ae;t is on Englisc  upp r&ae;sa&d; &t;eoda  he cw&ae;&d;  &amp; wi&d;err&ae;de weor&t;a&d; &amp; hetelice winna&d; &amp; saca&d; heom betweonan for &d;am unrihte &t;e to wide wyr&d; mid mannum on eor&d;an. 
 Leofan men  cl&ae;ne w&ae;s &t;eos eor&d;e on hyre frumsceafte  ac we hi habba&d; sy&d;&d;an afylede swy&d;e &amp; mid urum synnum &t;earle besmitene. 
 And ure misd&ae;da eac wregea&d; us gelome  for&d;am &t;e we nella&d; Godes lage healdan swa swa we scoldan  ne Gode gel&ae;stan &t;&ae;t &t;&ae;t we scoldan  ne we teo&d;unga sylla&d; swa swa us gebyrede  ne we &ae;lmessan d&ae;la&d; swa swa we be&d;orftan  ac on &ae;ghwylce wisan wania&d; to swy&d;e eal &t;&ae;t we sceoldan on Godes est gel&ae;stan. 
 And for&d;y us eac swenca&d; &amp; ongean winna&d; manege gesceafta  ealswa hit awriten is: Pugnabit pro Deo orbis terrarum contra insensatos homines. 
 &D;&ae;t is on Englisc  eal woruld winne&d; swy&d;e for synnum ongean &t;a oferhogan &t;e Gode nella&d; hyran. 
 Seo heofone us win&d; wi&d; &t;onne heo us sende&d; styrnlice stormas &amp; orf &amp; &ae;ceras swy&d;e amyrre&d;. 
 Seo eor&d;e us win&d; wi&d; &t;onne heo forwyrne&d; eor&d;lices w&ae;stmas &amp; us unweoda to fela asende&d;. 
 Eac hit awriten is  &d;&ae;t sunne a&t;ystra&d; &ae;r worulde ende &amp; mona adeorca&d; &amp; steorran hreosa&d; for manna synnum; &amp; &d;&ae;t bi&d; &t;onne Antecrist wede&d; &t;&ae;t hit bi&d; gelic &t;am swylce hit swa sy. 
 Hit is gecweden &t;&ae;t sunne a&d;ystra&d;; &t;&ae;t is  &t;onne God nele cy&d;an on Antecristes timan his m&ae;gen ne his mihta swa swa he oft &ae;r dyde  &d;onne bi&d; gelic &t;am swylce sunne sy a&t;ystrad. 
 And mona  hit cwe&d;  adeorca&d;; &d;&ae;t is  &t;&ae;t Godes halgan &ae;nige tacna &t;onne ne wyrca&d; swa swa hy oft &ae;r dydan. 
 And steorran  hit cwe&d;  hreosa&d; ufene of heofonum; &d;&ae;t is  &t;&ae;t licceteras &amp; leaslice cristene hr&ae;dlice hreosa&d; of rihtan geleafan &amp; to Antecriste geornlice buga&d; &amp; weor&t;a&t; his gefylstan eallum heora mihtum. 
 And &d;onne geweor&t;e&d; egsa se m&ae;sta &t;e &ae;fre &ae;r w&ae;re  &amp; ehtnes seo m&ae;ste wide on worulde. 
 Ne byrh&d; se gesibba &t;onne gesibban &t;e ma &t;e &t;am fremdan. 
 And be &d;am egeslican timan Matheus se godspellere so&d;lice &t;us cw&ae;&d;: In diebus illis erit tribulatio talis qualis non fuit ab initio mundi nec postea erit. 
 &D;&ae;t is on Englisc &t;&ae;t swylc yrm&d; &amp; earfo&d;nes bi&d; &t;onne on worulde swylce &ae;fre &ae;r n&ae;s ne eft ne geweor&t;e&d;. 
 And ra&d;e &ae;fter &t;am sy&d;&d;an astyred wyr&d; &t;urh godcunde mihte eal heofonlic m&ae;gen &amp; eor&d;waru ar&ae;red of dea&d;e to dome. 
 &D;onne m&ae;g gecnawan se &t;e &ae;r nolde so&d;es gelyfan &t;&ae;t Crist &t;urh his m&ae;gen&t;rym &t;onne geleana&d; manna gehwylcum &ae;rran gewyrhta. 
 Wa &t;am &t;onne &t;e &ae;r geearnode helle wite. 
 &D;&ae;r is ece bryne grimme gemencged  &amp; &d;&ae;r is ece gryre; &t;&ae;r is granung &amp; wanung &amp; aa singal heof; &t;&ae;r is ealra yrm&d;a gehwylc &amp; ealra deofla ge&t;ring. 
 Wa &t;am &t;e &t;&ae;r sceal wunian on wite. 
 Betere him w&ae;re &t;&ae;t he man n&ae;re &ae;fre geworden &t;onne he gewurde. 
 For&d;am nis se man on life &t;e areccan m&ae;ge ealle &t;a yrm&d;a &t;e se gebidan sceal se &d;e on &t;a wita ealles behreose&d;; &amp; hit is ealles &t;e wyrse &t;e his &ae;nig ende ne cym&d; &ae;fre to worulde. 
 Eala  leofan men  utan don swa us &t;earf is  beorgan us georne wi&d; &t;&ae;ne egesan &amp; helpan ure sylfra &t;a hwile &t;e we magan &amp; motan  &t;e l&ae;s we forweor&d;an &t;onne we l&ae;st wenan. 
 Ac utan lufian God ofer ealle o&d;re &t;ing &amp; his wyllan wyrcan  swa we geornost magan. 
 &T;onne geleana&d; he hit us swa us leofast bi&d; &t;onne we &ae;fre &t;&ae;s betst be&t;urfan. 
 Him symle sy lof &amp; wuldor in ealra worulda woruld a butan ende  amen. 
