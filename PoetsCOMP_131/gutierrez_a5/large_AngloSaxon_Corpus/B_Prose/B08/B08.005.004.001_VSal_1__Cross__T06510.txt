 On Tiberius dagum &d;&ae;s miclan caseres hyt gelamp bynnan lytlum fyrste &ae;fter&t;am &t;e ure heofenlica hlaford ahangen w&ae;s  hyt w&ae;s  &t;&ae;t sum &ae;&d;ele man w&ae;s  &t;&ae;s nama w&ae;s Tyrus. 
 And he w&ae;s on Equitania rice cyning under Tyberie &t;am casere  and he w&ae;s oftost wunigende on &t;&ae;re ceastre  &t;e w&ae;s genemned Lybie. 
 And he w&ae;s  se ylca Tyrus  &t;&ae;s &d;e bec secga&d;  swa unhal on hys andwlitan  &t;&ae;t &d;&ae;t adl  &t;e we hata&d; cancer  hym w&ae;s on &t;am nebbe fram &t;am swy&d;ran n&ae;s&t;yrle  o&d; hyt com to &t;am eage. 
 Ac hyt w&ae;s &t;a  &t;&ae;t sum man w&ae;s farende of Iudea lande  &t;&ae;s nama w&ae;s Nathan  and he w&ae;s anes burhmannes sunu on Ysrahela lande  &t;&ae;s nama w&ae;s Nau. 
 Ac se ylca Nathan w&ae;s swa gely&d;en  &t;&ae;t he h&ae;fde gefaren fram &ae;lcum lande to o&d;rum and fram s&ae; to s&ae; and swa &t;&ae;t he h&ae;fde ealle eor&d;an ymbfaren. 
 And se ylca Nathan w&ae;s &t;a asend fram Tyberie &t;am casere to Romes burh to &t;am &t;&ae;t he sceolde hys &ae;rende and his wedd &t;yder gel&ae;dan  for&t;ig &t;e se casere eac Tiberius w&ae;s swa unhal myd myslycum wundum  &t;&ae;t he wear&d; hreofla. 
 And Nathan &t;a w&ae;s for&d;werd farende myd eallum hys &ae;rende toweard Romana rice  and &t;&ae;t w&ae;s on scype &t;&ae;t he on for. 
 Ac se su&d;erna wynd hyne and hys anf&ae;reld &t;a swy&d;e gedrehte and hyne swa genydde  &t;&ae;t he to &t;am gete becom &ae;t &t;&ae;re ceastre Lybie. 
 And Tyrus &t;a &d;&ae;re burge hlaford wear&d; &t;a &t;&ae;t geseonde and sona oncneow be heora f&ae;relde  &t;&ae;t hig of Iudea lande w&ae;ron. 
 And he sona &t;us cw&ae;&d; and w&ae;s swy&t;e wundrigende: N&ae;fre ic &ae;r on &t;yssum lande swylc wundor ne geseah  &t;&ae;t &ae;fre Iudeisce men hyder on land myd scype sceoldon cuman. 
 Ac Tyrus &t;a het &t;&ae;rto yrnan and hym to clypian &t;one &t;e on &t;am scype yldost w&ae;re. 
 And Nathan hym sona to com. 
 And Tyrus hyne sona axode and hym to cw&ae;&d;: Hw&ae;t eart &t;u to so&d;e o&d;&d;e hwanon come &t;u? 
 Nathan hym andswarode &t;a and &t;us cw&ae;&d;: Ic eom Nathan  Nauwes sunu  and ic of Greca rice hyder eom cumen and ic of Iudeum w&ae;s  &t;am Pontiscan Pilate under&t;eodd  and ic w&ae;s &ae;fter asend  &t;&ae;t ic sceolde to &t;am casere cuman Tiberie and his &ae;rende l&ae;dan of Iudeum to Romanum  ac me w&ae;s onsigende se stranga wynd and me gebroht h&ae;f&d; on &t;as stowe  &t;&ae;t ic nat hwar ic eom. 
 Tyrus hym &t;a andswarode and cw&ae;&d;: La  gif &t;u myhtest &ae;fre &ae;nig &t;ing fyndan on smyrunge o&d;&d;e on wyrtum o&d;&d;e on &ae;negum o&d;rum &t;yngum  &t;&ae;t &d;u myhtest myne wunde myd geh&ae;lan  &t;e ic on mynon andwlytan h&ae;bbe  ic wolde &t;e to medes syllan butan &ae;lcum twy swa gold swa sylfor swa f&ae;la swa &t;u woldest  and eac &t;e toforan Tyberie &t;am casere gebryngan. 
 Nathan hym andswarode and cw&ae;&d;: Eala myn hlaford  ic ne m&ae;g nane swylce &t;yng fyndan  ne ic &t;&ae;r nan &t;ing on ne cann. 
 Ac gif &t;u gefyrn on Iudea lande w&ae;re &t;&ae;r &d;u myhtest fyndan swylcne man and acorenne wytegan  &t;&ae;s nama w&ae;s dryhten h&ae;lend Cryst. 
 He sylf h&ae;lde hys folc fram heora synnum and eac he  myd hys worde  hreoflan acl&ae;nsode and he blynde onlyhte and he deade awehte. 
 And sum wyf w&ae;s &t;oligende blodes fleusan huru XII wynter  seo w&ae;s Veronix genemned  and heo hym to geneal&ae;hte wy&d;&ae;ftan hym and his hr&ae;geles fn&ae;des &ae;thran and heo wear&d; sona &t;urh &t;&ae;t geh&ae;led. 
 And he of V hlafon and of twam fixum fif &t;usend manna gefylde. 
 Ealle &t;as &t;yng and o&d;re f&ae;la &ae;r his &t;rowunge he gefylde. 
 Ac &t;a Iudeas w&ae;ron myd andan afyllede and hyne gefengon and &t;a ealdras and &t;a m&ae;ssepreostas hyne geswungon and &ae;t Pilate ab&ae;don &t;&ae;t hig hyne moston ahon on trywenre ealgan  and hig eac swa dydon. 
 And hig hym dryncan sealdon  &t;&ae;t w&ae;s wyn and eced gemenged tog&ae;dere  and he eac on &t;&ae;re rode &t;one gast ageaf and he sy&d;&d;an to helle gefor and &t;&ae;r geneosode ealle &t;a halgan and &t;&ae;t mennisce cynn alysde. 
 And Ioseph  se ryhtwysa wer  his lychaman bebyrigde. 
 And &t;a Iudeas &t;&ae;rto hyrdas gesetton and &t;&ae;rofer sceoldon wacian  &t;yl&ae;s hys cnyhtas comon and &t;&ae;ne lychaman gefetton. 
 Ac ic secge to so&d;on  &t;&ae;t on &t;am ylcan lychaman &t;e he myd bebyrged w&ae;s  on &t;am ylcan he eft aras bynnan twam dagum  eall swa ic to so&d;on wat &t;&ae;t he ys se so&d;a god. 
 Tirus w&ae;s &t;a &t;&ae;t gehyrende eall swy&d;e georne and hys heafod upahebbende and on Cryst gelyfende  he sylf and eall hys ynhyred  and he &d;a &t;us cw&ae;&t;: Eala  gyf ic &t;&ae;r w&ae;re and ic hys ansyne gesawe and ic hyne oncnawan cu&d;e  &t;&ae;re wyrrestan wrace ic hyne wrecan wolde and ealle hys fynd ofslean  for&t;am &t;e hig swa ymbe urne hlaford gedydon. 
 Ac &d;a &t;a Tyrus h&ae;fde &t;us gespecen  hym &t;a of &t;am andwlytan ny&d;er afeoll se cancer  &t;e hyne &ae;r swy&d;e amyrred h&ae;fde  and hys fl&ae;sc wear&d; eall gesett and hal geworden  and he &d;a clypode myd hluddre stefne and &t;us cw&ae;&d;: Eala  hyt ys se so&d;a dema and se m&ae;ra cyning and se ryhtwisa god  for&t;am ic hyne n&ae;fre ne geseah  ne on hyne ne gelyfde  buton &t;&ae;t ic nu his naman gehyrde  and eom &t;urh &t;&ae;t geh&ae;led. 
 And Tyrus &t;a ny&d;er afeoll on eor&d;an astreht and hyne to dryhtne geb&ae;d and &t;us cw&ae;&d;: La &ae;lmyhtyga God and ealra cyninga cyning and ealra wealdendra wealdend  ic bydde &t;e &t;&ae;t &d;u ge&t;afige me  &t;&ae;t ic mote on &t;&ae;t land faran  &t;e &d;u on w&ae;re acenned  &t;&ae;t ic m&ae;ge &t;&ae;r &t;yne fynd geseon and heora naman adylegian and &t;ynne dea&d; gewrecan. 
 Ac &ae;fter&t;am &t;e he hyne &t;us gebeden h&ae;fde  he to hym Nathan geclypode and hym to cw&ae;&d;: Eala  hu gesawe &t;u &t;a gefullian  &t;e on Cryst gelyfdon? 
 Cum ra&d;e and fulla me  &t;&ae;t ic m&ae;ge myd ealre heortan on hyne gelyfan  for&t;on ic hyne n&ae;fre ne geseah and he me swa &t;eah halne gedyde. 
 Nathan hym &t;a to geneal&ae;hte and hyne sona gefullode on naman f&ae;deres and suna and halgan gastes  and hym of gesette &t;one naman Tyrus and hyne genemde on &t;am fulluhte Tytus  &t;&ae;t ys on ure ge&d;eode arf&ae;st. 
 And Tytus &t;a asende bodan to hys fyrdgemacan  &t;e w&ae;s genemned Vespasianus  &t;e w&ae;s eac h&ae;&d;en; and hig begen &ae;tg&ae;dere w&ae;ron  &t;onne hig to &ae;nigre fyrde gefaran woldon. 
 And Vespasianus &t;a butan &ae;lcere yldynge hym ongean com myd seofen &t;usend gew&ae;pnodra manna. 
 And &t;a he on &t;a ceastre becom Libie  he &t;a sona axode hw&ae;t hyt so&d;es w&ae;re  for hwig hym man swa f&ae;rlice &ae;fter asende. 
 Titus hym andswarode and cw&ae;&d;: Eala  for hwig ne besceawast &t;u on &t;ynre heortan  &t;&ae;t &d;u gelyfe on &t;one &ae;lmyhtegan God and on &t;one lyfigendan f&ae;der and hu se h&ae;lenda Cryst  Godes sunu  on Iudea lande geboren w&ae;s on &t;&ae;re Iudeiscan ceastre Bethleem and hu &t;a Iudeas hyne geswungon and on rode ahengon  eall &t;urh heora andan  and hu he eft on &t;am &t;ryddan d&ae;ge of dea&d;e aras  and his leorningcnyhtas and m&ae;nige o&d;re men hyne sy&d;&d;an gesawon on &t;am ylcan fl&ae;sce  &t;e he &ae;r w&ae;s  and bynnan feowertygum dagum &ae;fter hys &ae;ryste he &ae;tywde hys leorningcnyhtum and hig ealle gesawon hwar he w&ae;s on heofenas astigende mid mycelre myhte  and ic wat &t;&ae;t he ys se so&d;a God. 
 Ac uton wyt nu beon hys leorningcnyhtas and faran and hyne gewrecan and ealle hys fynd adylgian of ealre lyfigendre eor&d;an  &t;&ae;t ealle &t;eoda sy&d;&d;an wyton and oncnawon &t;&ae;t n&ae;fre on eor&d;an hys gelica ne gewear&d;. 
 Titus and Vespasianus heora ge&t;eaht h&ae;fdon swa &t;eah &t;&ae;t Vespasianus w&ae;s &ae;rost gefullod. 
 And hig sy&d;&d;an of Libia &t;&ae;re ceastre foron and on scyp astigon and to Hierusalem ferdon and hig eall &t;&ae;t rice myd forspyllednysse gew&ae;hton. 
 Ac &t;a &d;a cyningas  &t;e on &t;am lande wunedon  &t;&ae;t gehyrdon  hig w&ae;ron swy&d;e gedrefede and to dea&d;e af&ae;rede. 
 And se cyning Herodes &t;a wear&d; swa swy&d;e gedrefed  &t;&ae;t he cw&ae;&d; to Archelause hys suna: La myn cyld  onfoh &t;u uncer ryce and  myd &t;ys o&d;rum cyningum &t;e &d;e abutan synd  nyme ge ealle an ge&t;eaht  &t;&ae;t ge magon eow sylfe alysan of eowre feonda gewealde  &t;a eow wylla&d; myd eallon forspyllan and eowre ryce towurpan. 
 Nu &t;&ae;s &d;e we to so&d;on wyton &t;&ae;t se sylfa Herodes &t;a hys spere genam and hyne sylfne ofstang and he swa sorhlice hys lyf geendode. 
 And Archelaus hys sunu &t;a com to &t;am o&d;rum cyningum  &t;e w&ae;ron ryxiende eond eall &t;&ae;t Iudeisce ryce  and hig ealle heom ge&t;eaht worhton and ymbe &t;&ae;t w&ae;ron &t;&ae;t hig hig sylfe on Hierusalem beclysan woldon myd eallum &t;am folce  &t;e heom myd w&ae;ron  swa &t;&ae;t &d;&ae;r gelamp  &t;&ae;t hig ealle in on &t;a burh foron  &t;&ae;t &d;&ae;r nan &t;yng &t;&ae;s folces wy&d;utan belyfen n&ae;s. 
 &T;&ae;t w&ae;ron &ae;rest of ehta ricum ehta cyningas myd eallum &t;am folce  &t;e heom myd woldon  and hig eac &t;arynne seofon gear wunedon. 
 Ac se wysdom weox myd Tite and myd Vespasiane  swa &t;&ae;t hig h&ae;fdon ealle &t;a ricu eondfarene and to yrm&d;e getawode. 
 And hyt w&ae;s &t;a on &t;am ehto&d;an geare  &t;e se mycla hungor heom on becom  &t;&ae;t hig for &t;&ae;re hlafleaste &t;a eor&d;an &ae;ton. 
 Ac &t;a yldestan cempan  &t;a &d;e on Hierusalem w&ae;ron and of &t;am ehta ricon  heom betwynan awyrgendlic ge&t;eaht worhton and &t;us cw&ae;don: Hw&ae;t frema&d; us ure lyf  nu we geseo&d; &t;&ae;t &d;as Romaniscan menn cumene syndon and heom tonyma&d; ure rice and ure stowe and eac ealle &t;as &t;eoda? 
 Selre us ys to so&d;on &t;&ae;t we us sylfe ofslean  &t;onne hig us yfelum dea&d;e acwylmon and eft secgon  &t;&ae;t hig ofer us sige h&ae;fdon. 
 Ac ic wat &t;&ae;t hig heora swurd &t;a abrudon and heom betweonan fuhton  &t;&ae;t &d;&ae;r w&ae;ron on d&ae;g ealra ofslagene huru endlyfen &t;usend. 
 And &t;&ae;t folc  &t;&ae;t &d;&ae;r&ae;fter on &t;&ae;re ceastre belyfen w&ae;s  &t;a w&ae;ron sume to dea&d;e af&ae;rede for &t;&ae;ra cyninga ege  for&t;am &d;e hig heora hatheortnyssa nahwar forbugan ne myhton  and eac heom swa wa w&ae;s for&t;am &d;e hig &t;&ae;t folc bebyrgean ne myhton for &t;&ae;re m&ae;nige &t;e &d;&ae;r ofslagene w&ae;ron  and heom eac se stenc &t;a swa yfele derede for &t;&ae;re mycelan h&ae;tan  &t;&ae;t hig &t;a heom betwynan cw&ae;don: Eala  hu we syndon geomrigende and swy&d;e aforhtigende be myclum gewyrhtum  for&t;am &d;e we &t;one h&ae;lend to dea&d;e gesealdon  and we nu &t;&ae;t geseo&d;  &t;&ae;t we for &t;ig yfelum dea&d;e sweltan sceolon. 
 Ac uton ure heafdo ahyldan and &t;ysse ceastre c&ae;gean &t;ysum Romaniscan folce agyfan  for&t;am &d;e we fullgeorne geseo&d;  &t;&ae;t we elles wy&d;ynnan &t;ysum weallum hrywlicum dea&d;e forwur&d;an sceolon. 
 Ac uton hig on hand syllan Tyte and Vespasiane and heom &t;us to cwe&d;an: Her we sylla&d; eow  urum hlafordum Tite and Vespasiane  &t;ysse ceastre c&ae;gan  &t;a &d;e eow dryhten God ufene forgifen h&ae;f&d;. 
 And we &t;&ae;t nu wyton  &t;&ae;t &d;ys rice ys eower and na leng ure  and hyt ys eow geseald &t;urh Messian  &t;&ae;t ys Cryst  Godes sunu. 
 Eall &t;&ae;t folc heom &t;a &t;&ae;t gecuron and &t;am Romaniscan here on hand eodon and heom &t;us to cw&ae;don: Dema&d; us hwylcum dea&d;e we sweltan sceulon  for&t;am &d;e we &t;one h&ae;lend to dea&d;e gesealdon. 
 Ac &t;a &d;a hig &t;us gesprecen h&ae;fdon  hig w&ae;ron sona on &ae;lcere healfe gefangene and f&ae;ste gewry&d;ene and on &ae;lcere healfe myd stanum getorfode  and sume on forclungenum treowe ahangene &t;a fet up and &t;&ae;t heafod adun  and sume hig w&ae;ron myd sperum gesticode  and sume to ceape gesealde  and sume hig w&ae;ron on feower d&ae;las tohaccode  eall swa hig &t;&ae;s h&ae;lendes tunecan on feower tod&ae;ldon. 
 And Titus and Vespasianus &t;a heom betwynan ge&t;eaht worhton  swa &t;&ae;t hig of &t;am Iudeum  &t;e &d;&ae;r to lafe w&ae;ron  for anum penige XXX gesealdon ongean &t;&ae;t  &d;&ae;t &t;a Iudeas &ae;r urne h&ae;lend &ae;t Iudas  hys agenum cnyhte  myd &t;ryttegum penegum gebohton. 
 And hig w&ae;ron &t;a  Titus and Vespasianus  heom eall &t;&ae;t Iudeisce land agende and georne ymbe &t;&ae;t smeagende  hw&ae;&d;er &ae;fre &ae;nig man w&ae;re  &t;e &ae;nige m&ae;r&d;a of &t;am h&ae;lende h&ae;fde of his reafe o&d;&d;e of sumum o&d;rum deorwyr&d;um &t;yngum. 
 And hyt swa &t;eah swa gesmeadon  &t;&ae;t hig an wyf fundon  &t;&ae;re nama w&ae;s Veronix  and heo w&ae;s swy&d;e crysten and leof and wur&d; eallum folce  and eac hyt w&ae;s seo ylce Veronix  &t;e &t;&ae;s h&ae;lendes reafes &ae;thran and wear&d; &t;urh &t;&ae;t fram &t;&ae;s blodes fleusan geh&ae;led. 
 Heo w&ae;s &t;a sumne d&ae;l h&ae;bbende of &t;am reafe &t;&ae;s h&ae;lendes and hyt swy&d;e deorwyr&d;lice heold and eac heo hyt for Crystes andwlytan &ae;fre h&ae;fde. 
 And Titus and Vespasianus &t;a hyre &ae;fter asendon  and heo heom myd manege dagas wunede  o&d;&t;&ae;t Volosianus com  &t;&ae;s caseres m&ae;g  and hig &t;a hwyle ymbe &t;&ae;t w&ae;ron  &t;&ae;t hig Pilatum gefengon and hyne on anum ysenum scryne gebrohton on &t;&ae;re byrig Damascum and hyne &t;&ae;r myd scryne myd eallum on f&ae;stum cwearterne beclysdon and &t;&ae;r toforan &t;am geate hyrdas gesetton  &t;&ae;t w&ae;ron ealra IIII and feowertig cempena. 
 And hig sy&d;&d;an bodan asendon to Romes burh to &t;am casere Tyberie to &t;am &t;&ae;t he sceolde Volosianum  hys m&ae;g  on Iudea land asendan  for&t;am &d;e he &d;&ae;r f&ae;la &t;ynga gewytan myhte &t;&ae;s &d;e se casere &ae;r nan &t;yng gehyrde. 
 Tiberius &t;a  se casere  swa dyde and cw&ae;&d; to Volosiane hys m&ae;ge: Far and onfoh ealle &t;a &d;ing  &t;e &d;u on s&ae; habban scealt  and gewend on Iudea land and &t;&ae;r sec &ae;nne of &t;&ae;s h&ae;lendes leorningcnyhtum and &t;&ae;t he cume to me on hys dryhtnes naman and myne wunda geh&ae;le  &t;a &d;e ic gefyrn myd myclum yfele &t;olode. 
 And asend swylcne dom ofer &t;a Iudeiscan cyningas  eall swylcne hig ofer &t;one h&ae;lend asendon  and cwylm hig ealle to dea&d;e. 
 And gif &t;u &t;one man to me gel&ae;dest  &t;e myne wunda geh&ae;le  ic wylle on &t;one h&ae;lend  Godes sunu  &ae;fre gelyfan and ic wylle on his naman gefullod beon. 
 Volosianus hym andswarode and &t;us cw&ae;&d;: Gea hlaford  and hw&ae;t gif ic swylcne man gemete  hwylce mede sceal ic hym behatan? 
 Tiberius hym andswarode and cw&ae;&d;: Beo &t;anon &t;e he beo  sig he cynyng &ae;fter me. 
 Volosianus hym &t;a w&ae;s for&d;werdes farende and on anes d&ae;ges f&ae;relde to s&ae; becom; seo s&ae; hatte Licostratus. 
 And he &t;&ae;r on scyp eode and myd hys scypre&d;rum hys segl up ahof and swy&d;e for&d; seglode  and swa &t;&ae;t he gefor &t;&ae;t he on &t;am ehto&d;an d&ae;ge on Iudea land and to Hierusalem becom  and he &t;a het ealle &t;a &d;e Cryst awyht cu&d;on  &t;&ae;t hig hym sceoldon to cuman. 
 And he sona hig ealle axode  hwylce d&ae;da be &t;am h&ae;lende gedone w&ae;ron. 
 &D;a com Ioseph of Arimathia and Nychodemus myd hym and hym eall s&ae;don  &t;&ae;t &d;&ae;t hig &t;&ae;ron wyston. 
 Nichodemus s&ae;de: Ic wat &t;&ae;t ic hyne geseah  and &t;&ae;t ic wat fullgeorne &t;&ae;t he ys ealles myddangeardes h&ae;lend. 
 Ioseph hym &t;a to cw&ae;&d;: Ic wat &t;&ae;t ic hyne of &t;&ae;re rode genam and hyne on &t;a byrgene lede  &t;e ic h&ae;fde me sylf of stane aheawen  and ic w&ae;s an &t;&ae;ra manna  &t;e his byrgene heold  and ic myn heafod ahylde and hyne geseon wolde  ac ic &t;&ae;r nan &t;yng of hym ne geseah. 
 Ac ic &t;&ae;r twegen englas geseah  &ae;nne &ae;t &t;am heafdon and o&d;erne &ae;t &t;am fotum  and eac hig me axodon  hw&ae;ne ic sohte. 
 Ic heom andswarode and cw&ae;&d;: &T;one onhangenan h&ae;lend ic sece. 
 Hig cw&ae;don me ongean: Fara&d; on Galileam  &t;&ae;r ge magon hyne geseon  swa swa he eow &ae;r fores&ae;de. 
 And eac &ae;fter &t;ysum cw&ae;&d; Ioseph: Ic hyne geseah on &t;am ylcan fl&ae;sce &t;e he &ae;ror w&ae;s  and his leorningcnyhton sealde etan and dryncan. 
 &AE;fter&t;am &t;a &d;a Ioseph &t;us gesprecen h&ae;fde  &t;a com &t;&ae;t arwur&d;e wyf Veronix and &t;us cw&ae;&d;: &T;&ae;t ic wat  &t;&ae;t &d;a ic on &t;&ae;re m&ae;nige w&ae;s &t;&ae;s folces  &t;&ae;t ic him to cuman ne myhte  buton &t;&ae;t ic hys hr&ae;gles fn&ae;des o&d;hran  and me &t;&ae;s blodes fleusa huru twelf gear eglode  ic w&ae;s &t;a sona hal geworden  and ic &ae;fre gelyfde &t;&ae;t he ys se lyfigenda God a on ecnysse. 
 Volosianus het &t;a Pilatum gefeccan and hym to cw&ae;&d;: For hwig lete &t;u ofslean Godes sunu? 
 Pilatus hym andswarode and cw&ae;&d;: Hys agene &t;eoda and &t;a yldestan bisceopas hyne sealdon me. 
 Volosianus &t;a wear&d; yrre geworden and &t;us cw&ae;&d;: Swa me se sylfa dryhten lybbe  &t;am wyrsestan dea&d;e &t;u scealt sweltan. 
 And Volosianus hyne &t;a eft het on &t;am ysenan scryne gebryngan and on cwearterne gesettan. 
 And to &d;am arwur&d;an wife cw&ae;&d; sy&d;&d;an &t;us: Ic hate &t;e Veronix &t;&ae;t &d;u agif me &t;a halignysse &t;e &t;u myd &t;e h&ae;fst. 
 Veronix hym &t;a swy&d;e wy&d;soc and s&ae;de &t;&ae;t heo nane halignyssa myd hyre n&ae;fde. 
 Ac Volosianus hyre na ne gelyfde  ac hig swa &t;eah genydde myd myclum ege  &t;&ae;t heo hyt ameldode and &t;us cw&ae;&d;: La leof  hyt ys belocen on mynre bedcofan  &t;&ae;r ic d&ae;ghwamlice to mynum dryhtne me geb&ae;d. 
 Volosianus cw&ae;&d;: Agif me &t;one dryhten  &t;e &d;u to geeadmeddest  and ic hyne wylle eac geeadmedan. 
 Veronix &t;a swa dyde and hym forwyrnan ne dorste. 
 Volosianus  &t;a seo halignis hym w&ae;s tobroht  &t;a feoll he ny&d;er astreht and myd ryhtum geleafan hyne &t;&ae;rto geeadmedde and swa let &t;&ae;t hyt dryhtnes sylfes andwlyta w&ae;re. 
 Ac hyt eallinga swa n&ae;s  ac hyt w&ae;s &t;&ae;t reaf  &t;&ae;t se sylfa h&ae;lend werede. 
 And Volosianus &t;a &d;a he up aras he &t;one andwlytan genam and swa wende &t;&ae;t hyt Crystes andwlita w&ae;re  and hyne on p&ae;llenre scytan befeold and eac heo w&ae;s gewefen myd golde; and &t;a scytan he dyde &t;a on an gylden f&ae;t and hyt myd hys hringe geinseglode and &t;us cw&ae;&d;: Swa me dryhten lybbe and swa myn sawl lybban mote  &t;&ae;t nelle ic n&ae;fre mynes dryhtnes andwlitan aseon &ae;r ic toforan Tyberie cume  minum hlaforde  and hym gecy&d;e ealle &t;a &t;yng &t;e her gewordene synd. 
 Ac ic wat  &t;&ae;t he &t;a het Pilatum &t;am fulestan dea&d;e acwylman  and w&ae;s hym sy&d;&d;an toweard hys scypes farende. 
 And &t;&ae;t arwur&d;e wyf &t;a Veronix ealle hyre &ae;hta for Crystes naman forlet and w&ae;s Volosiane &ae;fterfyligende and samod myd hym on scyp astygende. 
 Ac Volosianus hyre to cw&ae;&d;: La wyf  hw&ae;t secest &t;u? 
 Heo hym andswarode and cw&ae;&d;: Ic sece mynne dryhten  and la  hw&ae;t h&ae;bbe ic gedon  ic axie &t;e  &t;&ae;t ic ne mot mynne dryhten habban? 
 To so&d;on ic &t;e secge  gif &t;u hyne nelt me agyfan  ne forl&ae;te ic n&ae;fre &t;e &ae;r&t;on &d;e ic geseo hwar &t;u hyne alecge  and ic hym &t;onne geeadmedan wylle and hym &ae;fre &t;eowian &t;a hwyle &t;e ic lybbe. 
 &T;a &t;&ae;t folc &t;&ae;t gehyrde  hu Veronix  &t;&ae;t arwur&d;e wyf  gespecen h&ae;fde  hig sona ealle hyre nehheburas  &ae;g&d;er ge weras ge wyf  swy&d;e weopon. 
 Ac Veronix heom to cw&ae;&d;: La Hierusalemes bearn  ne wepon ge na ofer me  ac wepa&d; ofer eow and ofer eowre bearn  for&t;ig wunder hyt ys  gif ge n&ae;fre ne gehyrdon  hu God sylfa cw&ae;&d;  &t;a he s&ae;de &t;&ae;t &ae;lc &t;&ae;ra manna &t;e for Crystes naman ealle &t;yng forl&ae;tt  he onfeh&d; hundfealde mede and &t;&ae;t ece lyf geearna&d;. 
 Volosianus &t;a het hys scypmen swy&d;e for&d; rowan and &t;&ae;r b&ae;ftan let Titum and Vespasianum and swa for&d; seglode  o&d;&t;&ae;t he becom on &t;a ea Tyfre  and he on &t;&ae;re ea hys scyp forlet and on &t;a ceastre eode  &t;e ys genemned Lateranis  and &t;anone asende bodan to &t;am casere Tyberie and hyne het axian hw&ae;&d;er he wolde &t;&ae;t he to hym come. 
 And Tyberius &t;a w&ae;s swy&d;e geblyssigende and het Volosianum hym ra&d;e to cuman and hyne sona axode hw&ae;t he on Iudea lande afunde be &t;am h&ae;lende o&d;&d;on be hys leorningcnyhtum. 
 Ic &t;e bydde  gebycna hyt ealle me. 
 Volosianus &t;a cw&ae;&d;: La myn hlaford  ealle &t;a &d;yng  &t;e ic &t;&ae;r gemette  ealle ic gedo  &t;&ae;t &t;u hig nu wast. 
 &D;&ae;t ys &ae;rest  &t;&ae;t ic &t;&ae;r gemette Tytum and Vespasianum  &t;yne getrywestan undercyningas  and &t;&ae;r syndon gyt God swy&d;e ondr&ae;dende. 
 And ic gemette &t;&ae;r &t;one casere onhangen and Caiphan and Archelaus geh&ae;nedne  and Pilatum gewry&d;enne and on ysenum scryne f&ae;ste gebundenne and on Damascum &t;&ae;re byrig on cwearterne asetne. 
 And &t;&ae;t ys eall for&t;am &d;e &t;a Iudeas &t;one h&ae;lendan Cryst myd sperum and myd stengum and myd blasum hyne for&t;rysmodon and ure leoht ofslogon and &t;&ae;t ge&t;afian noldon &t;&ae;t hyt hyder to us come. 
 Nu for&t;on Titus and Vespasianus hig habba&d; yfelum dea&d;e acwylmede and swy&d;e mycle m&ae;nige of &t;am Iudeum ofslagene. 
 And &t;yne twegen getrywan cnyhtas comon of Arimathia  &t;&ae;t w&ae;ron Ioseph and Nychodemus  and ab&ae;don &t;&ae;s h&ae;lendes lychaman and hyne on nywre byrgene bebyrgdon. 
 And he &t;a  se sylfa h&ae;lend  on &t;am &t;ryddan d&ae;ge of dea&d;e aras  and hyne hys leorningcnyhtum &ae;tywde on &t;am ylcan fl&ae;sce  &t;e he &ae;ror w&ae;s  and his leorningcnyhtas hyne gesawon  hwar he w&ae;s on heofenas astigende. 
 And eac he f&ae;la wundra worhte &ae;r hys &t;rowunge; he deade awehte and he blynde gelyhte and he hreoflan gecl&ae;nsode and he deofelseocnyssa fram mannum aflymde and f&ae;la o&d;ra m&ae;r&d;a he worhte. 
 And &t;a Iudeas hyne &t;a acwealdon butan &ae;lcum gylte and hyne on grenum treowe ahengon. 
 And Titus and Vespasianus heom &t;&ae;t wra&d;e forguldon &t;a &d;a hig &t;a Iudeas ahengon  &t;a fet up and &t;&ae;t heafod adun. 
 Se h&ae;lend w&ae;s ofslagen butan &ae;lcon gylte  and &t;a Iudeas w&ae;ron ofslagene &t;am fulostan dea&d;e and heora naman syndon adylegode ofer ealre eor&d;an  swa swa hig sylfe geearnodon. 
 And eac we &t;&ae;r an wyf gemetton  seo s&ae;de &t;&ae;t heo dryhtnes andwlitan h&ae;fde. 
 Nu h&ae;bbe ic her  cw&ae;&d; he  &ae;g&d;er ge &t;&ae;t wyf and eac &t;one andwlitan. 
 &D;a cw&ae;&d; Tyberius: Eala  swy&d;e w&ae;s ic gewylnigende &t;&ae;t ic hyne geseon wolde and hyne geeadmedan. 
 Volosianus &t;a up astod and &t;one p&ae;ll astrehte  &t;e dryhtnes andwlytan on w&ae;s befealden  and Tyberius &t;a &t;one andwlitan geseah and swa wende &t;&ae;t hyt dryhtnes andwlyta w&ae;re. 
 Ac hyt eallynga swa n&ae;s  ac hyt w&ae;s &t;&ae;t reaf  &t;e se sylfa dryhten werede. 
 Ac &ae;lc &t;&ae;ra h&ae;&d;enra manna  &t;onne he &ae;rest on beseah  hym &t;uhte &t;&ae;t hyt drihtnes andwlyta w&ae;re. 
 And Tiberius hyne sylfne geea&d;medde  and se hreofla  &t;e hym &ae;r lange on w&ae;s  wear&d; &t;a sona ny&d;er afeallen &t;&ae;t hys lychama w&ae;s swa cl&ae;ne swa by&d; geonges cyldes. 
 And he sona gelyfde and wear&d; gefullod and eall hys hyred and eall &t;&ae;t folc &t;e hym underge&t;eodd w&ae;s. 
 On naman ures dryhtnes h&ae;lendes Crystes  &t;am sig wuldor and wur&d;mynt a in ealra worulda woruld. Amen. 
