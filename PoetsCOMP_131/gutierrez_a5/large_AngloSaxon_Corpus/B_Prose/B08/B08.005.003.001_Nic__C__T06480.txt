 &D;&ae;s d&ae;iges &t;e ure H&ae;lend for ure alesednysse ge&d;olede pine on &t;&ae;r halgen rode  &t;a w&ae;s &t;&ae;re neh sum were standende  se w&ae;s Ioseph gen&ae;mned. 
 And he w&ae;s god were and rihtwis  and n&ae;s n&ae;fre his willes  &t;&ae;r me &t;one H&ae;lend forwreigde on nanen gemange. 
 He w&ae;s of &t;&ae;re ceastre &t;e is gen&ae;mned Barimathia. 
 He onbad on Ierusalem for&d; &t;&ae;t se H&ae;lend w&ae;s ahangen. 
 And to &t;an &ae;fene he eode to Pilate and ab&ae;d &ae;t him Cristes lichame and hine of &t;&ae;re rode genama and on cl&ae;ne scete bewand and hine on his neowe &t;ruh aleigde  on &t;&ae;re&t;e nan o&d;er mann on ne l&ae;g. 
 &T;a &t;a Iudees &t;&ae;t geherdan  &t;&ae;t Ioseph h&ae;fde &t;&ae;s H&ae;lendes lichame abeden  &t;a sohten heo hine and &t;a twelf cnihtes &t;e s&ae;gden &t;&ae;t he n&ae;re on dernelegere ac&ae;nnod  and Nichodemus and manega o&d;re &t;e &ae;r mid &t;am H&ae;lende sp&ae;cen and his gode weorc gesegen and on hine gelefden. 
 Ealle &t;&ae;r heo heom sylfen bedigeledan and behyddan buten Nichodemus  ane  for&t;an&t;e he w&ae;s an ealdor of &t;an Iudeisce folca. 
 &T;a com he to heom  &t;&ae;r &t;&ae;r heo heora samnunge h&ae;fdon and cw&ae;&d; to heom  hwy comen ge hider on &t;ysser gesamnunge  &t;&ae;t ic hit &ae;rre nyste? 
 &T;a andsweredan &t;a Iudees and cw&ae;dan  Ac hwu w&ae;re &t;u swa dyrstig  &t;&ae;t &t;u dorstes innen ure gesamnunga gan  &t;u &t;e w&ae;re werigend and midspecend &t;an H&ae;lende? 
 Ac seo he &ae;fre mid &t;e here and ec on &t;&ae;re toweardan wurlde. 
 Nichodemus cw&ae;&d;  Amen  Amen. 
 Eallswa gelice Ioseph &ae;fter hine &ae;teowde and heom to com and &t;uss cw&ae;&d;  For hwy synden ge swa unrote ongean me? 
 Is hit for&t;an&t;e ic ab&ae;d &t;&ae;s H&ae;lendes lichame &ae;t Pilaten? 
 So&d; hit is &t;&ae;t ic hine ab&ae;d and on cl&ae;nen syndonissce hr&ae;igle befeold and hine on minen &t;ruge geleigde and &ae;tforen &t;an scr&ae;fe mycelne stan ahwylfde. 
 And ic secge to so&d;en &t;&ae;t ge nan &t;ing wel ne dyden ongean &t;one rihtwisen  &t;&ae;t ge hine on rode anhengan and mid spere sticoden. 
 &T;a &t;a Iudees &t;&ae;t geherdan  &t;a gefengan heo hine and heten hine on cwarterne f&ae;ste beclysen and cw&ae;&d;en to him  Oncnaw nu and ongit &t;&ae;t hit &t;e sceal lytel fremigen  &t;&ae;t &t;u to&t;ohtest. 
 We wyten &t;&ae;t &t;u ne eart n&ae;fre wyr&d;e &t;&ae;t &t;u bebyried beo. 
 Ac we sculen syllen &t;in fl&ae;sc heofone fugelan and wilde deoran. 
 &T;a Iudees hine &t;a on cwarterne gebrohten and &t;a dure f&ae;ste belucan. 
 And Annas and Caiphas &t;a locan f&ae;ste geinsegelodan and &t;&ae;rto herdes gesetten and ge&d;oht worhten wi&d; &t;an ferr&ae;dden on hwylcen dea&d;e heo hine syllen mihten and ofslean. 
 Ac heo nolden for &t;an restend&ae;ige. 
 And heo &t;a be&d;ohten hwu heo wyrest mihten hine ateon. 
 &D;a gesamnoden heo on &t;an &t;ridden d&ae;ige  Annas and Caiphas and ealla heora ly&d;re geferen  and comen to &t;an cwarterne and &t;a locan unsegeloden and mid &t;an c&ae;igen &t;a locan unlucan. 
 And heo &t;&ae;rinne Ioseph ne funden. 
 &T;a wundreden heo ealle and wur&d;en afyrhte. 
 Onmang &t;an &t;a stod &t;&ae;re sum of &t;an c&ae;mpen &t;e scolden habben gehealden &t;&ae;s H&ae;lendes byrigene  and heo s&ae;den hwylc eor&d;styrung heom com to. 
 And Godes &ae;ngel heo &t;&ae;r gesegen swylce leger&ae;sc and his hreaf swylce snau and  we wurden ealle afyrhte and &t;&ae;r l&ae;gen swylce we deade w&ae;ren  and we geherdan &t;one &ae;ngel cwe&d;en to &t;an wifen &t;&ae;t Godes sune w&ae;re of dea&d;e arisen. 
 And se &ae;ngel cw&ae;&d;  Ne ondr&ae;de ge eow  for&t;an ic wat &t;&ae;t ge &t;one H&ae;lend sece&d;. 
 And he nis na her  ac he is arisen swa swa he &ae;r beforen s&ae;gde. 
 Ac cume&d; and sceawige&d; hwar he aleigd w&ae;s  and fare&d; hra&d;e and secge&d; his leorningcnihten &t;&ae;t heora Hlaford is of dea&d;e arisen  and &t;&ae;t heo cumen to him on Galileam  &t;&ae;r heo hine mugen geseon swa swa he heom &ae;r s&ae;gde. 
 &D;a Iudees  &t;a heo &t;&ae;t geherden  heo leten ra&d;e ealle &t;a c&ae;mpen heom to gefeccen &t;e &t;&ae;s H&ae;lendes byrigene scolden healden and heom to cw&ae;den  Hwar is se H&ae;lend &t;e eow bet&ae;ht w&ae;s? 
 O&d;&d;e hware synd &t;a wif &t;e se &ae;ngel wi&d;sp&ae;c? 
 Witodlice se H&ae;lend is arisen of dea&d;e. 
 Ac for hwan ne heolde ge &t;a wif &t;e &t;ider comen? 
 &T;a c&ae;mpen heom andswereden and cw&ae;den  We nysten hw&ae;t &t;a wif w&ae;ron  ne we hit wyten ne mihten  for&t;an&t;e we w&ae;ron onfyrhte  &t;&ae;t we &t;&ae;r lagen swylce we deade w&ae;ron for &t;&ae;s &ae;ngles ansyne  and for&t;an we &t;a wif gefon ne mihten. 
 &T;a cw&ae;den &t;a Iudees  Beo ure Scyppende  we ne gelefe&d; eow na. 
 &T;a weardm&ae;nn andsweredan  Hwy nolden ge belefen on hine? 
 Witodlice he w&ae;s Godes sune. 
 &T;a cw&ae;den &t;a Iudeas  Bute ge us &t;&ae;s H&ae;lendes lichame gesyllen  ge sculen on yfele dea&d;e &t;rowigen. 
 &T;a weardm&ae;n andswereden  &ae;teowi&d; us Ioseph &t;e ge on cwarterne beclysden  and we eow gesylle&d; &t;one H&ae;lend. 
 Josep we mugen begyten. 
 He is on his ceastre on Barimathia. 
 &T;a c&ae;mpen andswarodan  Gyf Ioseph is on Barimathia  &t;onne is se H&ae;lend on Galilea  swa swa se &ae;ngel &t;an wifen s&ae;igde. 
 &T;a wurden heo ealle afyrhte and cw&ae;den  Gyf &t;iss cu&d; by&d; &t;&ae;t se H&ae;lend of dea&d;e arisen beo  &t;onne eall to feale wylle&d; on hine gelefen. 
 And heo gegaderedan mycelne sceatt and geafon heom  and b&ae;den &t;&ae;t heo scolden secgen &t;&ae;t his cnihtes comen and &t;one lichame heom forst&ae;len  &t;a&t;a heo sl&ae;pende w&ae;ron. 
 And gyf hit cu&d; by&d; Pilaten  we by&d; for eow and eow hogelease gedo&d;. 
 And heo onfengen &t;an feo and s&ae;den &t;&ae;t heom w&ae;re se lichame forstolen. 
 Ac heora leasunge ealle wur&d;en geupped. 
 &T;a comen &t;&ae;re &t;reo m&ae;re weres of Galilea to Ierusalem. 
 Se eldeste w&ae;s m&ae;ssepreost and w&ae;s gehaten Finees  se o&d;er Aggeus  se &t;ridde Preceptor. 
 Heo s&ae;den &t;&ae;t heo &t;one H&ae;lend &t;e onhangen w&ae;s gesegen on Galilea  and mid his cnihten &ae;t  and wi&d; heom sp&ae;c  and Thomas his wunden sceawede. 
 And se H&ae;lend het heo faren geond eallne middeneart bodigende fulleht on namen &t;&ae;s f&ae;der and sunen and halgen gastes. 
 And ealle &t;a&t;e underfo&d; fulht  heo habbe&d; ece lif on domes d&ae;ige on heofonerice. 
 And &t;a &t;a swa ne do&d;  heo sculen habben hellewite. 
 And he &t;a on &t;an feowertih&d;e d&ae;ige his &ae;ristes he asteah to heofonerice of Oliuetes dune  and s&ae;de &t;&ae;t he wolde hider cumen on domes d&ae;ige and &t;a rihtwise into heofenerice mid him gel&ae;den and &t;a synnfulle in to helle as&ae;nden. 
 And we ne dorsten eow &t;iss forhelen. 
 &T;iss heo atealden eall on heora sino&d;e. 
 &T;a wur&d;en heo ealle swy&d;e sarige and afyrhte. 
 &T;a Iudees heo &t;a h&ae;lsodan &t;urh heora &ae; hwe&d;er hit so&d; w&ae;re. 
 And heo ealle sworen &t;&ae;t hit eall so&d; w&ae;re. 
 &T;a ab&ae;den ealle &t;a Iudees &t;&ae;t heo scolden feo nymen and ham gew&ae;nden  and na mare hit cy&d;en on &t;an lande. 
 And heo s&ae;den &t;&ae;t heo swa wolden. 
 And heo fengen to &t;an feo  and heo leten heo l&ae;den of &t;an lande &t;reo o&d;re weres  &t;&ae;t heo nane hwile on Ierusalem wunigen ne mosten. 
 Annas and Caiphas cw&ae;&d;en to eallen &t;an sino&d;e  Nis hit na so&d; &t;&ae;t &t;a c&ae;mpen s&ae;igden &t;&ae;t se H&ae;lend of dea&d;e arise. 
 Ac w&ae;ron his &t;egnes cumen and heom feo geafen and &t;one H&ae;lend forst&ae;len. 
 Nichodemus &t;a upstod and cw&ae;&d;  Wyte&d; &t;&ae;t ge riht specan beo Israele bearnen. 
 Wel ge geherdan hw&ae;t &t;a &t;reo weres s&ae;den &t;e of Galilea comen beo &t;an H&ae;lende. 
 &T;a Iudees smeaden hware Elias se witega w&ae;re. 
 Eliseus heom s&ae;de &t;&ae;t he on heofone w&ae;re. 
 &T;a cw&ae;den heo sume &t;a get  Wen is &t;&ae;t he seo on Israele monte gesett mid his gaste. 
 Ac uten us weres geceosan and &t;a montes gefaren  wealte &t;eh we hine mugen gefinden. 
 Heo b&ae;den &t;a Heliseum and &t;a weres &t;e &t;&ae;r betst w&ae;ron  &t;&ae;t heo scolden faren and Helias secen. 
 And heo ferdon on &t;a muntes &t;reore dagene f&ae;c  ac heo hine finden ne mihten. 
 Ac heo gemetten Iosep on Barimathia on his agenre ceastre. 
 &T;a heo ham comen &t;a s&ae;den heo hwu heo gefaren h&ae;fden  and hwu heo hine finden ne mihten  and hwu heo Ioseph funden on his agenre ceastre. 
 &T;a w&ae;ron &t;a ealdres and &t;a m&ae;ssepreostes and eall &t;&ae;t folc swy&d;e bli&d;e. 
 And heo maceden mycele somnunge and gemot hwu heo Ioseph to heom gela&d;igen mihten  and s&ae;nden an gewrit to him &t;uss gewriten  Sibb seo mid &t;e Iosep and mid eallen &t;an &t;e mid &t;e by&d; wunigende. 
 We wyten &t;&ae;t we gesyneged h&ae;bbe&d;  &ae;g&d;er gea ongean &t;e  ge ongean God. 
 Ac we bidde&d; &t;e &t;&ae;t &t;u cume to us for &t;inre miltse. 
 We wyten &t;&ae;t we awergendlic ge&d;anc ongean &t;e &t;ohten  &t;a&t;a we &t;e beclysden and belucan on cwarterne. 
 &T;a &ae;rendracen comen and him &t;&ae;t gewrit on hand sealden  and he hit r&ae;dde and cw&ae;&d;  Seo gebletsod se&t;e nolde &t;&ae;t min blod w&ae;re gespillod  &t;&ae;t is  se Drihten Crist  &t;e me under his fi&d;eren gescillde. 
 &T;a Ioseph up astod and &t;a weres cyste and heo wurdlice underfeng. 
 &T;a on morgen ferde Ioseph to Ierusalem mid geleafe and mid &t;an &ae;rendracan ealle on heora assen ridende. 
 &T;a &t;&ae;t folc of &t;&ae;re ceastre &t;&ae;t geherde &t;&ae;t Ioseph w&ae;s gecumen  &t;a comen heo ealle him togeanes and cw&ae;don  La  f&ae;der Ioseph  sibb sy mid &t;e and on &t;ine ingange. 
 Ioseph heom andswered and cw&ae;&d;  Sibb seo mid eallen &t;an mannen &t;e God lufige&d;. 
 And heo ealle to him abugen and hine cysten. 
 Nichodemus &t;a mid wur&d;scipe hine to his byrig onfeng. 
 On morgen ealle &t;a Iudees  Annas and Caiphas and preostes and diacones  hine b&ae;den &t;&ae;t he scolde heom swuteligen. 
 And secge us hwu &t;u &t;&ae;s H&ae;lendes lichame bebyredest and hwu &t;u of &t;&ae;re cluse come &t;e we &t;e on beclysden. 
 &T;a we &t;e ne funden  &t;a us mycel fyrht forgrap and ege. 
 Gode f&ae;der s&ae;ge hit us. 
 Ioseph cw&ae;&d; to heom  &t;a&t;a ic beclysed w&ae;s  &t;a feng ic on mine gebeden for&d; to &t;&ae;re middre nihte. 
 &T;a w&ae;s &t;&ae;t hus beo &t;an feower hyrnen up onhafen  and ic &t;one H&ae;lend &t;a geseh eall swylc hit leger&ae;sc w&ae;re. 
 And ic for &t;an ege ni&d;er on eor&d;en afeoll  and he me beo &t;&ae;re hand geheold and up ahof and me gecyste and cw&ae;&d; to me. 
 Ne ondr&ae;d &t;u Ioseph. 
 Besih on me and ongeot &t;&ae;t ic hit eam. 
 &T;a beseh ic and cw&ae;&d;  Eart &t;u &t;&ae;t Elias  ure lar&d;eign? 
 &T;a cw&ae;&d; he to me  Ne eam ic na Elias. 
 Ac ic eam se H&ae;lend &t;e &t;u his lichame bebyredest. 
 &T;a cw&ae;&d; ic to him  &ae;teowe me &t;a byrigeles hwar ic &t;e leigde. 
 Se H&ae;lend me &t;a beo &t;&ae;re rihthand genam and me ut l&ae;dde hwar ic hine byrede  and sy&d;&d;en he l&ae;dde me to Barimathia  to minre agenre rice and cw&ae;&d;  Sibb seo mid &t;e and mid &t;inen hirde  Ioseph  and ne far &t;u na of &t;inre rice &ae;r binnen feowertig dagena f&ae;ce. 
 Ic wylle to Galileam to minen cnihten gan. 
 &D;a &t;a Iudees eall &t;iss geherdan  &t;a feollan heo adun and cw&ae;don  Hw&ae;t m&ae;ig &t;iss tacne beon &t;e on Israele lande geworden is? 
 We cu&d;en &ae;ig&d;er gea f&ae;der gea moder &t;&ae;s H&ae;lendes. 
 Mihte &t;iss eall beon so&d; geworden? 
 Ioseph &t;a up stod and cw&ae;&d; to Annam and Caipham  So&d; is to wundrigenne &t;&ae;t he of dea&d;e is arisen. 
 Witodlice feale manna he of dea&d;e awehte on his &ae;riste  and heo of heora byrigene ar&ae;rde  and sume heo eac lifes w&ae;ron. 
 Ealle we cu&d;en &t;one rihtwisen Simeon &t;e urne Drihten b&ae;r on his earmen into &t;an temple  &t;e &ae;rre &t;an lame w&ae;s. 
 Wel we cu&d;en his twegen sunen  Carinus and Leuticius  &t;e w&ae;ron for feale gearen deade. 
 Ga we lochigen  nu by&d; heora byrigene opene  and heo synden inne &t;&ae;re ceastre Barimathia samod libbende and God herigende. 
 Ac uten faren to heom mid eallen eadmodnysse and wur&d;mynte and gel&ae;den heo to us and bidden heom for heora Drihtenes name &t;&ae;t heo wi&d; us specan and us atellen ealle &t;a geryna &t;e beo Godes &ae;riste gewordene w&ae;ron. 
 &D;a&t;a Ioseph h&ae;fde &t;uss gespecan  &t;a w&ae;s eall &t;&ae;t folc blissigende wi&d; him and to Barimathia &t;&ae;re ceastre ferden  and &t;&ae;re gewyten wolden hwe&d;er hit so&d; w&ae;re &t;&ae;t Ioseph s&ae;de. 
 &T;a heo &t;ider comen  Annas and Caiphas  Nichodemus and Gamaliel  &t;a eodan heo to &t;&ae;re byrigene and funden heo &ae;mtig. 
 And &t;a eodan heo into &t;am ceastre and gemetten Carinus and Leuticius on gebedan licgende mid gebegedan cneowen. 
 And heo sone ealla cysten and mid arwur&d;unge to Ierusalem to heora sino&d;e gela&d;oden. 
 And &t;&ae;r inne belocanen geaten heo w&ae;ron nymenda &t;a boc &t;e seo drihtenlice &ae; w&ae;s on gewriten  and heom on hand setten and &t;uss cw&ae;don  We h&ae;lsige&d; eow &t;urh &t;one uplicen God and &t;urh &t;a drihtenlice &ae; &t;e ge gehealden habbe&d;  &t;&ae;t gyf ge gelefe&d; on &t;an ilcan &t;e eow of dea&d;e ar&ae;rde  &t;&ae;t ge secgen us hwu ge of dea&d;e arisen. 
 Carinus and Leuticius heom andsweredan. 
 &T;a eldres and &t;a m&ae;ssepreostes heom &t;a funden bl&ae;c and fe&d;ere  and me heo tod&ae;lde on twa and mycel folcas mid heora &ae;ig&d;er. 
 &T;a cw&ae;&d; Carinus and Leuticius  Drihten Crist  ure H&ae;lend  &t;u eart lif and &ae;rist eallre deadre. 
 We bidde&d; &t;&ae;t &t;u us ge&d;afige &t;&ae;t we &t;a so&d;e geryne mugen geswutelien &t;e gewordene synd &t;urh &t;e and &t;urh &t;inne dea&d; and &t;urh &t;inne &ae;rist. 
 Heom com &t;a stefne of heofone &t;uss cwe&d;ende  Beo Godes mihte and leafe writa&d; and geswutelie&d; eallen mannen. 
 Carinus and Leuticius &t;a ongunnen writen  Efne we w&ae;ron &t;a mid eallen uren f&ae;deren on &t;&ae;re deopen helle  &t;&ae;r becom mycel brihtnysse ofer us ealle swylce sunne leome. 
 Sathanas and eall hellewerod w&ae;ron afyrhte and &t;uss cw&ae;don  Hw&ae;t is &t;iss liht &t;&ae;t her swa f&ae;rlice scin&d;? 
 &T;a w&ae;s sone eall &t;&ae;t m&ae;nnisc cynn blissigende and Adam mid eallen hehf&ae;deren and witegan for &t;an mycelan lihte  and heo &t;uss cw&ae;den  &t;iss liht is of Godes lihte  eallswa us God behet &t;&ae;t he us &t;&ae;t ece lif and liht as&ae;nden wolde. 
 &T;a clypode Isaias  se witega  and cw&ae;&d;  &t;iss is &t;&ae;t f&ae;derlice liht &ae;tforen Godes sune hider as&ae;ndod  swa ic fores&ae;de  &t;a&t;a ic on eor&d;e w&ae;s  &t;a ic cw&ae;&d; and forewitegode &t;&ae;t &t;&ae;t land Zabulon and Neptalim wi&d; &t;&ae;t w&ae;ter Iordanen and &t;&ae;t folc &t;e on &t;eostre s&ae;ten  scolden habben mare liht. 
 &T;iss ic witegode on eor&d;e  and nu hit is gecumen to us and us onliht &t;e gefyrn on dea&d;es dimnysse s&ae;ten. 
 Ac uten we nu ealle blissigen &t;&ae;s lihtes. 
 Simeon se rihtwise mid blisse heom to cw&ae;&d;  Wuldrie&d; &t;one Drihten Crist  Godes sune  &t;one&t;e ic b&ae;r on minen earmen into &t;an temple. 
 And ic &t;a &t;us cw&ae;&d;  &t;u eart liht and frofer ealle &t;eoden and wur&d;mynt eallen Israele folca. 
 &T;a blissode Adam and eall his ofspryng  &t;a com &t;&ae;r stefne swylce &t;unreslege and &t;a halgen ongean clypode  Hw&ae;t eart &t;u? 
 And he cw&ae;&d;  Ic eam Iohannes &t;&ae;s hehste witegan forrynel  and her ic bodige &ae;lmihtiges Godes sune hidercyme  swa swa ic on eor&d;en dyde. 
 &T;a&t;a he incom  &t;a brihtode eall helle. 
 Adam w&ae;s &t;a to his sune cwe&d;ende  &t;e w&ae;s gen&ae;mned Seth  Gerece nu &t;inen bearnen and hehf&ae;deren ealle &t;a &t;ing &t;e &t;u fram Michaele  &t;an heh&ae;ngle  geherdest  &t;a&t;a ic &t;e sende to neorxenewanges gate  &t;&ae;t &t;u scoldest Drihten bidden &t;&ae;t he mid &t;e his &ae;ngel as&ae;nde  &t;&ae;t he &t;e &t;one ele syllen scolde of &t;an treowe &t;&ae;re mildheortnysse  &t;&ae;t &t;u mihtest minne lichame mide gesmerien  &t;a&t;a ic untrum w&ae;s. 
 Seth  Adames sune  w&ae;s nehl&ae;cende &t;an hehf&ae;deren and &t;an halgen witegan and cw&ae;&d;  Efne &t;a ic w&ae;s Drihten biddende &ae;t neorxenewanges gate  &t;a &ae;teowde Micael  se heh&ae;ngel  and me to cw&ae;&d;  Ic eam as&ae;nd fram Drihtene to &t;e and ic eam asett ofer eall m&ae;nnisc lichame. 
 Nu secge ic &t;e  Seth  ne &t;eart &t;u swincan biddende ne &t;ine teares geotende  &t;&ae;t &t;u &t;urfe bidden &t;one ele of &t;an treowe &t;&ae;re mildheortnysse  &t;&ae;t &t;u Adam &t;inne f&ae;der mide gesmerigen mote for his lichames sare  for get ne synden gefyllede fif &t;usend wintre and &t;a fif hundred  &t;e sculen beon agane  &ae;r &t;one he geh&ae;led wur&d;e. 
 &T;a cw&ae;&d; Adam  Nu heo synden gefyllde and agane and for&d;gewitene. 
 Hit w&ae;s &t;a swy&d;e grislic and egeslic  &t;a Sathanas  &t;&ae;re helle ealdor  cw&ae;&d; to helle  Gearca &t;e  helle  &t;&ae;t &t;u muge Crist onfon  se&t;e hine sylfne gewuldred h&ae;f&d; and is Godes sune and eac mann  and ec is hine ondr&ae;dende. 
 And ic eam swa unroth  &t;&ae;t me &t;inc&d; sar min lif  &t;&ae;t ic forneh dead eam. 
 He is wi&d;erwinne ongean me and ongean &t;e. 
 And feale &t;e ic h&ae;fde to me atogen  bisne and healte  lame and reoflen  ealle he heo fram me ateah. 
 &T;a seo helle egeslice and grislice andswerede Sathanas &t;an ealden deofle and cw&ae;&d;  Hw&ae;t is se  &t;&ae;t seo swa strang and swa mihtig  gyf he man is  &t;&ae;t he ne seo dea&d; ondr&ae;dende  &t;e wyt gefyrn beclysd h&ae;fden? 
 For&d;en ealle &t;a&t;e anweald on eor&d;e h&ae;fdon  &t;u heo mid &t;inre mihte to me getuge and ic heo f&ae;ste geheold. 
 And gyf &t;u mihtig nu eart  swa &t;u &ae;r w&ae;re  hw&ae;t is se mann and se H&ae;lend &t;e ne seo &t;one dea&d; and &t;ine mihten ondr&ae;dende? 
 Ac to so&d;en ic wat  gyf he on m&ae;nniscnysse swa mihtig is &t;&ae;t he na&d;er ne unc  ne &t;one dea&d; ne ondr&ae;tt  &t;onne gebint he &t;e and &t;e by&d; &ae;fre wa sy&d;&d;en. 
 Sathanas &t;a  &t;&ae;re hellen ealder  andswerede and cw&ae;&d;  Hw&ae;t tweonest &t;u of &t;e? 
 Hw&ae;t ondr&ae;dest &t;u &t;e &t;one H&ae;lend to onfone  minne wi&d;erwinne? 
 Ic his costnode. 
 Ic gel&ae;rde eall &t;&ae;t Iudeisce folc &t;&ae;t heo w&ae;ron ongean him mid eorre and mid ande. 
 And ic dyde &t;&ae;t he w&ae;s geseald and mid spere gesticod. 
 And ic dyde &t;&ae;t man treowene rode gearewede and hine &t;&ae;ron anheng and hine mid n&ae;iglen gef&ae;stnode. 
 And &ae;t nexten ic wylle his dea&d; to &t;e gel&ae;den  and he sceal beon under&t;eod  &ae;ig&d;er gea &t;e gea me. 
 Seo helle &t;a swa swy&d;e grislice &t;uss cw&ae;&d;  Wyte &t;&ae;t &t;u swa do  &t;&ae;t he fram me &t;a deade ne ateo  for&t;an&t;e here feale synden &t;e synden geornfulle fram me  &t;&ae;t heo on me wunigen nelle&d;. 
 Ac ic wat &t;&ae;t heo fram me ne gewite&d; &t;urh heora agene mihte  bute heo se ilca God me benyme &t;e me benam Lazarum  &t;one&t;e ic heold deadne feower niht f&ae;ste gebunden  and ic hine eft cwicne ageaf &t;urh his beboden. 
 &T;a andswerede Sathanas and cw&ae;&d;  Se ilca hit is &t;e Lazarum of dea&d;e awehte and of unc bam genam. 
 Seo helle &t;a andswerede and cw&ae;&d;  Eala  ic h&ae;lsige &t;e &t;urh &t;ine m&ae;gn and eac &t;urh minne &t;&ae;t &t;u n&ae;fre ne ge&d;afie &t;&ae;t he on inne me becume  for&t;an ic geherde &t;a word his bebodes. 
 Ic w&ae;s mid mycelan ege afyrht and ealle mine arlease &t;eignes w&ae;ron mid me gedrehte  swa &t;&ae;t we ne mihten Lazarum gehealden. 
 Ac he w&ae;s hine scacende swa swa earn  &t;one he wyle mid re&d;en flihte for&d; afleon. 
 And he w&ae;s fram us arisende  and seo eor&d;e &t;e Lazarus deaden lichame heold  heo hine cwicne ageaf. 
 And &t;&ae;t ic wat nu  &t;&ae;t se mann &t;e eall &t;&ae;t dyde  he is on Gode strang and mihtig. 
 And gyf &t;u hine inn gel&ae;dest  ealle &t;a&t;e her synd on &t;yssen w&ae;lreowen cwarterne beclysede and on &t;yssen b&ae;nden mid synne gewri&d;ene  ealle he mid his godcundnysse fram us atih&d; and to life gel&ae;de&d;. 
 Eala  m&ae;n &t;a leofeste  hwu la&d;lic and hwu grislic w&ae;s &t;&ae;re deoflene gemot  &t;a seo helle and se deofel heom betweonen cidden. 
 Onmang &t;an &t;a com &t;&ae;r mycel stefne and gastlic clypigende swylce &t;unreslege  and &t;uss cwe&d;ende  Attollite portas. 
 &T;&ae;t fers seg&d;  Ge ealdres  untyne&d; &t;a gaten and upahebbe&d; &t;a &ae;ndelease gaten and l&ae;te&d; inn &t;one wuldrigende Godes sune. 
 And &t;a seo helle &t;&ae;t geherde  &t;a cw&ae;&d; heo to &t;an heafde  Beelzebub  Gewit fram me and far of minre wununge. 
 And gyf &t;u eart swa mihtig swa &t;u &ae;r cw&ae;de  &t;onne winn &t;u ongean hine and gewur&d;e &t;e and him. 
 And seo helle &t;one deofel ut adraf  and cw&ae;&d; to &t;an arleasen &t;egnen  Beluca&d; f&ae;ste &t;a &ae;ndelease gaten and toforen sceote&d; &t;a &ae;rene and &t;a irene scytteles  and him strange wi&d;stande&d; and &t;iss weorod behealde&d;  &t;&ae;t we ne beon bereafod. 
 &T;a &t;&ae;t geherdan &t;a hehf&ae;deres &t;e &t;&ae;r inne w&ae;ron  &t;a clypedan heo ealle anre stefne to &t;&ae;re helle  Geopene &t;ine gaten and l&ae;t inn &t;one King  &t;&ae;s ecen wuldres sune. 
 &T;a cw&ae;&d; Dauid  &t;iss ic witegode &t;a ic ofer eor&d;en w&ae;s cwe&d;ende  Andette&d; Drihtene his mildheortnysse  for&t;an&t;e he wyle his mildheortnysse mannen cy&d;en. 
 &T;a cw&ae;&d; Isaias  Ic s&ae;de on eor&d;en &t;&ae;t deade m&ae;nn scolden arisen and helle scolde beon geheregod and sarignysse eall to blisse gew&ae;nd &t;urh wuldres bearn. 
 &T;a &t;a halgen &t;&ae;t geherden  &t;a blissedan heo ealle and to &t;&ae;re helle cw&ae;den  Geopene &t;ine gaten. 
 &T;u scealt beon untrum and unmihtig and mid eallen oferswi&d;ed. 
 &T;a w&ae;s &t;&ae;r geworden mycel stefne and mycel liht swylc &t;unreslege and &t;uss cw&ae;&d;  Ge ealdres  geopenige&d; and untyne&d; eower gaten &t;&ae;t muge ingan se King &t;e of heofone is as&ae;nd. 
 &T;a geherde seo helle &t;&ae;t hit w&ae;s twygge geclyped  &t;a cleopode heo ongean and &t;uss cw&ae;&d;  Hw&ae;t is &t;es King &t;e is gewuldred? 
 Dauid cw&ae;&d; and hire andswarede  Hit is Drihten of heofone rice. 
 And &t;iss ic on eor&d;en &ae;rre cw&ae;&d;  &t;&ae;t he scolde of heofone to eor&d;e and &t;&ae;r geheren &t;a geomerunga his gebundenra &t;eowen. 
 Ac nu &t;u fule and &t;u stinchende helle  geopene ra&d;e &t;ine gaten  &t;&ae;t muge ingan &t;&ae;s ecen wuldres King. 
 &T;a Dauid &t;uss gespecan h&ae;fde  &t;a &t;&ae;rto becom se wulderfulle King on mannes gelicnysse and &t;a gaten tobr&ae;c and &t;a &t;eostre ealle onlihte and &t;&ae;r &t;a synb&ae;ndes ealle tobr&ae;c and ure ealde f&ae;deres ealle geneosode  &t;&ae;r heo on &t;an &t;eostre lange gewuned h&ae;fden. 
 Seo helle and se dea&d; and heora arlease &t;egnes  &t;a heo &t;&ae;t gesegen and geherden  heo w&ae;ron forhtigende mid heora w&ae;lreowen &t;eignen  for&t;an&t;e heo on heora agene riche swa mycele brihtnysse gesegen. 
 &T;a gesegen heo hine sitten on &t;an setle &t;e he sylf geahnede  &t;a cw&ae;den heo  Nu we synden ealle oferswi&d;ene and ofercumene. 
 Ac sege us  hw&ae;t eart &t;u  &t;u &t;e buten &ae;lcere w&ae;mmunge and buten flite us h&ae;fest ealle ofercumene and geny&d;ered? 
 And hw&ae;t eart &t;u swa mycellic and lytel and hehlic  and swa wunderlic on anes mannes heowe  &t;&ae;t &t;u h&ae;fest us ofercumen? 
 &T;u l&ae;ge dead and bebyred  and eart leofigende hider gefaren to us. 
 And on &t;ine dea&d;e ealle tunglen and gesceafte wur&d;en gestyrede. 
 And &t;u eart freols geworden betwux eallen o&d;ren deaden  and eall ure werod &t;u h&ae;fest swy&d;e gedrefed  and h&ae;fest nu hider swa mycel liht gebroht  and mid &t;inre brihtnysse synden ealle &t;as &t;eostre gelihte. 
 And eac gelice ealla &t;as ealdres &t;ysere helle synden swy&d;e afyrhte. 
 &T;a w&ae;ron &t;a deofle ealle clypigende anre stefne and cw&ae;&d;en  Hwanen eart &t;u  la H&ae;lend  swa strang mann and swa briht on m&ae;igne  and wunigende buten &ae;lcen lehtre and cl&ae;ne fram &ae;lcen w&ae;mme? 
 Eall middeneard us w&ae;s simle under&d;eodd for&d; &t;&ae;t nu. 
 Eornestlice we axige&d; hw&ae;t &t;u seo  &t;u &t;e swa unforht us eart to gecumen and wylt us benymen eall &t;&ae;t we hider habbe&d; gestrynd  fif &t;usend and fif hundred wintre on pine and on synb&ae;nde gebroht h&ae;fden? 
 Hwe&d;er hit wen seo  &t;&ae;t &t;u seo se ilca H&ae;lend &t;e Sathanas embe sp&ae;c  ure ealder  and s&ae;gde &t;&ae;t he wolde &t;urh &t;ine dea&d; anweald habben ealles middeneardes? 
 Ac se wulderf&ae;ste Cyng and ure heofonlice Hlaford nolde &t;&ae;re deoflena gema&d;eles na mare hlysten  for&t;an heo wolden mid heora ma&d;ele hine dreccen. 
 And Beelzebub fleah &t;a into helle botme  and ure Drihten him strangode &ae;fter and hine befran hwy he swa swy&d;e ny&d;er his setle gecure  and &ae;rre cw&ae;&d; &t;&ae;t eall wurld w&ae;s his. 
 And he hine gegrap &t;a and f&ae;ste geband mid anes draca b&ae;clinge and hine &t;&ae;r helle sealde on anweald to habbene aa buten &ae;nde. 
 Eala m&ae;n  hwu grislic hit w&ae;s &t;a&t;a seo deofellice helle &t;one feond  Beelzebub  underfeng and hine f&ae;ste geheold. 
 For&t;an se deofol w&ae;s &ae;r &t;&ae;re helle hlaford and eallra &t;&ae;re deofellicre &t;ingen &t;e hire on w&ae;ron. 
 &T;a cw&ae;&d; seo helle  La &t;u ealdor eallra forspillednysse  for hwy dyrstl&ae;htest &t;u &t;one H&ae;lend to nymene and on &t;a Iudeas bes&ae;ndest on heora heorten  &t;&ae;t heo &t;one H&ae;lend onhengen? 
 And &t;u nu &t;urh &t;&ae;re rode treowe ealle &t;ine blisse h&ae;fest forspilled. 
 Nu &t;u h&ae;fest yfele gedon ongean me and ongean &t;e  and &t;u for&d; to domes d&ae;ige scealt beon &t;uss gebunden  and feala ece tintregen on me ge&d;rowigen and on cwicsusle beornen. 
 &T;a &t;&ae;t Crist geherde  hwu seo helle &t;one deofel  Beelzebub  mid mycele gryre ge&d;reatode and mid worde tyrwede  &t;a cw&ae;&d; he  Beo nu se deofol  helle ealdor  on &t;inen anwealde  and git bute on forspillednysse aa buten &ae;nde. 
 And se wulderfulle Cyng a&d;enede his hand and cw&ae;&d;  Ealle mine halgen &t;e mine gelicnysse habbe&d;  cume&d; to me. 
 &T;a ealle &t;a halgen genel&ae;hten to his hande  and se H&ae;lend &t;a Adam beo &t;&ae;re rihthand genam and him to cw&ae;&d;  Sib seo mid &t;e  Adam  and mid &t;inen bearnen. 
 Adam w&ae;s &t;a ny&d;er feallinde and &t;&ae;s H&ae;lendes cneow cyssende and mid tearengeotende halsunge  and mid stefne clypigende and &t;uss cwe&d;ende  Ic herige &t;e  heofona Hlaford  &t;&ae;t &t;u me of &t;yssere cwicsusle woldest onfon. 
 Se H&ae;lend &t;a his hand a&d;enede and rodetacne ofer Adam geworhte and ofer ealle &t;a o&d;re halgen. 
 And he Adam beo &t;&ae;re swy&d;re hand fram helle ateah and his &t;a gecorena. 
 And Dauid cw&ae;&d;  Singe&d; ealle halgen ure Drihtene neowne sang. 
 And heo sungan  On doxa wyste uoysena  Alleluia  Alleluia. 
 Almihtig God bet&ae;hte &t;a Adam Michaele  &t;an heh&ae;ngle  and he heo gebrohte to neorxenewanga mid wulderfulre blisse. 
 And &t;a &t;a heo inn foren  &t;a gemetten heo twegen weres. 
 &T;a cw&ae;don heo  Hw&ae;t synden ge &t;e mid us on helle n&ae;ron  and eowwer lichame swa &t;eh libbende is? 
 &T;a cw&ae;&d; se o&d;er  Ic eam Enoch and ic &t;urh Drihtenes word w&ae;s hider gel&ae;dd  and &t;iss is Helias &t;e mid me is. 
 Se w&ae;s on fyrene chearte hider gefered  and get wyt dea&d;es ne onbyrigden. 
 Ac wyt sculen mid Godes tacne Antecristes anbidian and ongean hine fihten and on Ierusalem beon &t;urh hine ofslagene  and on feor&d;e healfen d&ae;ige beon eft gecwicode and &t;urh gehnipe eft to eow up onhafene. 
 Onmang &t;an &t;a com &t;&ae;r an sca&d;e and an rodetacne on his exle b&ae;r. 
 &T;a cw&ae;&d; &t;&ae;t werod  Hw&ae;t eart &t;u &t;e eart anen sca&d;e gelic? 
 So&d; ge segge&d; &t;&ae;t ic sca&d;e w&ae;s and eall yfel wyrcende. 
 Ac &t;a Iudees wi&d; &t;one H&ae;lend onhengen me  and ic his miltse b&ae;d  and he me gety&d;ede and of synne alesde and mid his worde hider as&ae;nde to &t;an &ae;ngle mid &t;yssen tacne &t;e ge on minen halse geseo&d; and het me her eower abiden. 
 &T;a cw&ae;don heo ealle  Seo gebletsod se mildheorte God se&t;e us are and mildse forgeaf. 
 He andswerede and cw&ae;&d;  Amen. 
 &D;iss w&ae;ron &t;a halige geryne &t;e Carinus and Leuticius awriten. 
 And Carinus up astod and his carten Annam and Caipham and Gamaliele on hand sealde  and Leuticius his carte Nichodeme and Iosephe on hand gesealde. 
 And heo cw&ae;den  Godes sibb seo mid eow eallen. 
 And Carinus and Leuticius w&ae;ron &t;a f&ae;ringe on f&ae;geren heowe swylce sunne leome  and on &t;&ae;re brihtnysse fram &t;an folca gewiten to ecen life. 
 And &t;a &t;a gewriten ger&ae;dde w&ae;ron  &t;a w&ae;ron heo gelice gewritene  &t;&ae;t &t;&ae;r n&ae;s on na&d;er mare &t;one on o&d;ern ane st&ae;fe  ne for&d;en ane prica. 
 &T;a &t;a so&d;f&ae;ste hit geherdan  &t;a cw&ae;den heo  Seo Drihten gebletsod aa on eallra wurlde wurld  Amen. 
 And heo ferden ham mid mycelen ege and blisse. 
 And Ioseph and Nichodemus ferden to Pilaten and him heora gewrit &ae;teowden. 
 And Pilatus hit s&ae;nde Claudium to Romane byrig and gewrit hwu hit beo &t;an H&ae;lende geworden w&ae;s on Ierusalem  and hwu heo hine bel&ae;wden and hine him sy&d;&d;en sealden  and hwu heo hine anhengen and on byrigele alegden  and hwu he of dea&d;e aras  and hwu heo &t;one medsceatt &t;an weardm&ae;nn sealden  and swa &t;eh heo hit forhelen ne mihten. 
 Nu  leofe Casere  ne gelef &t;u na &t;&ae;re Iudea leasunge  for&t;an &t;iss is eall so&d; &t;&ae;t hit swa is geworden. 
 Seo Drihtene lof and deofle sarege  Amen. 
