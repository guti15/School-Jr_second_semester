 De Libro Iudicum  Anglice. 
 &AE;fter &d;am &d;e Moyses  se m&ae;ra heretoga  &t;&ae;t Godes folc gel&ae;dde of Pharaones &t;eowette ofer &d;a Readan S&ae;  &amp; God him &ae; gesette  &amp; &ae;fter &t;am &t;e Iosue be Godes sylfes gewissunge &t;&ae;t mankyn gebrohte mid swi&d;e micclum sige to &t;am behatenan earde &amp; hi &t;&ae;ron wunedon  &t;a wurdon hig ealles to oft on yfel awende &amp; mid yfelum weorce &t;one &ae;lmihtigan God &t;earle gegremedon. 
 &amp; God hi eac sona h&ae;&d;enum leodum let to anwealde  swa &t;&ae;t &t;a h&ae;&d;enan h&ae;fdon heora geweald  swa oft swa hig abulgon &t;am &ae;lmihtigan Gode  o&d; &t;&ae;t hig eft oncneowon heora yfelan d&ae;da &amp; gebugon to Gode biddende his miltse. 
 &D;a funde he him sona sumne fultum &ae;fre  &amp; he hig ahredde of &t;am re&d;an &t;eowte &t;&ae;ra h&ae;&d;enra leoda &t;e heora h&ae;fdon geweald. 
 Hig n&ae;fdon manne cyning him gecorenne &t;a git  for &d;am &t;e God sylf w&ae;s heora wissiend &t;a &amp; gesette him deman &t;e demdon &t;am folce to swi&t;e langum fyrste  o&d; &t;&ae;t hi sylfe gecuron Saul him to cyninge  swa swa us secga&d; bec  be Godes ge&t;afunge on Samueles timan. 
 WE willa&d; nu secgan swutelicor be &t;isum  &t;&ae;t &t;&ae;t Israhela folc &ae;fter Iosuam for&d;si&t;e  &t;&ae;s &ae;&t;elan heretogan  &t;e hig &t;ider gel&ae;dde  &amp; &ae;fter geendunge &t;&ae;ra ealdra manna &t;e Godes mihta cu&d;on &amp; his wundra gesawon  wunodon on &t;am lande betwux h&ae;&t;enum leodum  &amp; gewifodon him ongean Godes willan on &t;am h&ae;&d;enum m&ae;denum &t;&ae;s h&ae;&d;enan mancynnes  &amp; fengon to lufienne heora fulan &t;eawas  &amp; ea&d;elice forleton Godes gesetnysse &amp; his halgan &ae; mid ealle forgeaton. 
 God wear&d; him &t;a yrre for yfelum d&ae;dum  &amp; bet&ae;hte hig Chusam  &t;am h&ae;&t;enan cyninge  swa &t;&ae;t hig &t;eowodon swi&d;e yfelum &t;eowte &t;am h&ae;&t;enan cyninge to eahta geara fyrste  &amp; he hig ofsette &amp; geswencte for&d;earle. 
 Hig &t;a eft clipodon to &t;am &ae;lmihtigan Gode  &amp; he him asende sona his fultum; gesette him anne deman  se hatte Othoniel. 
 On him w&ae;s Godes gast  &amp; he hig &t;a gewissode &amp; feaht wi&d; &t;one Chusan &amp; hine ofercom sona &d;urh Godes sylfes fultum. 
 &amp; hi sy&d;&d;an wunedon on fulre sybbe ealles feowertig geara  &amp; Othoniel &t;a geendode his dagas. 
 Eft &t;a Israhel &ae;fter his for&d;si&t;e geeacnodon heora yfel &amp; &t;one &ae;lmihtigan God mid weorcum gegremedon &amp; gewendon heora mod fram his geleafan &amp; his &ae; forsawon; &d;a bet&ae;hte he hig eac Eglone  &t;am cyninge Moabiscre &d;eode. 
 Se hig ofsloh swi&d;e &amp; heora burh gewann &amp; gewilde hig ealle  swa &t;&ae;t hig him &t;eowodon on micclum geswince eahtatyne gear for heora unr&ae;de. 
 Hig clipodon &t;a swi&d;e on heora geswencednisse to &t;am heofonlican Gode  his helpes biddende  &amp; he him asende sona alysednisse &t;urh heora agenne m&ae;g  se hatte Aoth; him w&ae;s gelice gewylde his wynstre &amp; his swi&d;re; &d;a gesende &t;&ae;t folc sume lac &t;am cyninge &t;urh &d;one Aoth. 
 &amp; he him brohte &t;a lac. 
 &AE;fter heora spr&ae;ce cw&ae;&t; se Aoth him to: Eala &t;u Engol cining. 
 Ic h&ae;bbe &t;e to secganne ures Godes &ae;rende; uton gan onsundron; &amp; hig sona eodon in to sumum diglan huse. 
 &D;a abr&ae;d Aoth bealdlice his swurd mid his wynstran handa &amp; hine hetelice &t;idde  swa &t;&ae;t &t;a hiltan eodon in to &t;am inno&d;e  &amp; &t;&ae;t smeru wand ut  for &d;am &t;e he w&ae;s swi&d;e f&ae;tt; He forlet &t;a &t;&ae;t swurd stician on him &amp; gewende him ut &ae;t sumere o&t;re duran  o&d; &t;&ae;t he eft becom to his agenum geferon. 
 Englon se cining l&ae;g &t;&ae;r swa dead. 
 &amp; Aoth bleow bealdlice his horn &amp; ferde mid fultume to gefeohte sona  &amp; ofsloh tyn &d;usend Englones folces. 
 &amp; he &t;a Moabiscan miclum geeadmette &amp; hi under&t;eodde his agenum &t;eowte  &amp; heora land &t;a w&ae;s wuniende on sibbe &ae;fter &t;isre d&ae;de hundeahtatig geara. 
 &AE;FTER Aothes for&d;si&d;e hi geeacnodon eft heora unrihtwisnysse &amp; heora yfel ongean God. 
 &amp; he hig &t;a bet&ae;hte sumum gramlican cininge  Iabin gehaten. 
 And he h&ae;fde heora geweald ealles twentig geara  &amp; hig yfele ofsette; &amp; hig &t;a clipodon on hira earfo&d;nisse to &t;am mildheortan Gode  his mildsunge biddende. 
 &D;a asende him God sumne heretogan to  Barac gehaten  &amp; he &t;a ferde mid tyn &t;usend mannum to &t;&ae;re burnan Cison  &amp; se cining Iabin sende him togeanes anne ealdormann him swi&d;e getreowe  Sisarra gehaten  mid nigonhund cr&ae;tum &amp; mid ealre his fyrde to gefeohte gearowe. 
 Hw&ae;t &t;a se Barac  gebyld swi&d;e &t;urh God  feaht him togeanes mid his fyrde swi&d;e. 
 &amp; God &t;a af&ae;rde &t;one fors&ae;dan ealdorman &amp; ealle his meniu  &d;&ae;t hig mihtlease flugon  &amp; hig man ofsloh  &t;&ae;t hig sweltende feollon. 
 &amp; Sesirra arn of his agenum cr&ae;te fram ealre &t;&ae;re fyrde  geegsod &t;urh God  o&d; &t;&ae;t he werig becom to anum wifmen &ae;t nehstan  &t;e him &ae;r w&ae;s cu&d;  Iahel gehaten. 
 &amp; heo cw&ae;&t; to him: Gang in  la leof  to urum getelde  ne ondr&ae;d &t;e nan &t;ing; He eode &t;a inn earhlice swi&d;e  &amp; seo wimman mid hire hwitle bewreah hine sona  let hine licgan swa &ae;tlutian his feondum. 
 He w&ae;s swi&d;e ofurnen &amp; he e&d;ode swi&d;e; b&ae;d him drincan &amp; heo him bli&t;elice sealde: behelode hine eft. 
 &amp; he hire cw&ae;&d; to: Stand nu &amp; beheald: gif her &ae;nig man cume acsigende embe me  &d;onne andswara &t;u sona &t;&ae;t her nan man ne come; &amp; he l&ae;g &t;&ae;r swa. 
 &D;a &ae;fter litlum fyrste gel&ae;hte seo wifman an &t;&ae;ra teldsticcena &amp; stop inn digollice  gesloh &d;a mid anum bytle bufan his &t;unwengan  &t;&ae;t se sticca him eode ut &t;urh &t;&ae;t heafod in to &t;&ae;re eor&d;an  &amp; he &ae;tforan hire spearnlode mid fotum  o&d; &t;&ae;t he for&d;ferde swa mid bysmorlicum dea&d;e. 
 &amp; Barac com sona  sohte &t;one Sisara; wolde hine ofslean; &d;a clipode seo wimman cu&d;lice him to  het hine sceawian &t;one &t;e he sohte; &amp; he geseah &t;a hwar Sisara l&ae;g  &amp; se teldsticca sticode &t;urh his heafod. 
 God &t;a geeadmette Iabin &t;one cining &ae;tforan his folce; &amp; hig f&ae;stlice weoxon &amp; mid strangre mihte hine of&t;rihton  o&d; &t;&ae;t hig mid ealle hine adilegodon. 
 &amp; HI &t;a feowertig wintra wunedon on sibbe. 
 We secga&d; nu eac &t;&ae;t we singa&d; be &t;isum on urum sealmsange  swa swa hit sang Dauid &t;urh &t;one Halgan Gast  God heriende &t;us: Ecce inimici tui sonauerunt et qui oderunt te extollerunt capud. Fac illis sicut Madian &amp; Sisare  sicut Iabin in torrente Cison; &d;&ae;t ys on urum gereorde: He cw&ae;&t; to his Drihtene  Efne nu Drihten &t;ine fynd hlyda&d; &amp; &t;a &t;e &t;e hatia&d; ahebba&d; heoraheafda; Do him swa swa Madian &amp; swa swa Sisaran &amp; swa swa Iabin &ae;t &t;am burnan Cyson. 
 Hw&ae;t sind Godes fynd buton &t;a fulan h&ae;&d;enan &amp; &t;a leasan Cristenan  &t;e hlyda&d; ongean God &amp; mid unrihtwisnisse &t;a earman ofsitta&d; &amp; Godes lima drecca&d;  Gode to forsewennysse  ahebbende heora heafda on healicre modignesse? 
 Ac &t;es sealm us seg&d;  hu him sceal getimian  swa swa &d;am eorgan Sisaran &amp; &t;am arleasan Iabine  &t;&ae;t hi beon adilegode fram Drihtenes halgum mannum &t;a &t;e hi huxlice her on life gedrehton. 
 &D;EOS racu us seg&d;  &t;e we nu &ae;r r&ae;ddon  &d;&ae;t &t;&ae;t Israhela folc  &t;e we embe spreca&d;  si&t;&t;an gesyngodon swi&d;e wi&d; heora Drihten  &amp; he let hi to handa &t;am h&ae;&t;enan leodscipe  Madian gecweden. 
 &D;a hig miclum geswencton; &amp; heora orf genamon &amp; heora &ae;ceras aweston &amp; ealle heora bigleofan endemes &ae;tbrudon. 
 &D;a fleah &t;&ae;t earme folc to fyrlenum muntum &amp; behiddon hig on scr&ae;fum  mid hungre gew&ae;hte; &d;&ae;t hi mihton geseon &t;&ae;t hig forsawon God  hi wurdon swa geeadmette yfele heora feondum sume seofon gear on &d;&ae;re miclan sorge; &amp; heora fynd ferdon freolice gehw&ae;r  swa &t;icce swa g&ae;rstapan  on &d;am godan earde &amp; &t;&ae;s eardes brucon him to bismore swa. 
 Israhela folc &t;a earmlice clipode to &t;am heofonlican Gode  his helpes biddende. 
 &amp; he him foresceawode sumne heretogan  Gedeon gehaten  heora agenes cynnes; &d;am bebead God sylf &t;&ae;t he sceolde faran &amp; his folc ahreddan fram heora yrm&d;e  &amp; cw&ae;&d; him wordum &t;us to: Wite &t;u &t;&ae;t ic &d;e asende. 
 GOD hine &t;a gestrangode  &amp; he gegaderode sona &t;&ae;t earme folc &t;&ae;r &t;&ae;r aflogene w&ae;ron  &amp; ferde &d;a mid fultume &t;&ae;r heora fynd wicodon  swa swa him gewissode se welwillenda God. 
 &D;a cw&ae;&t; God sylf to him: Swi&d;e micel folc &t;u h&ae;fst on &t;inre firdinge to &t;am gefeohte; l&ae;t hi gecirran sume  &d;e l&ae;s &t;e hi secgon eft &t;&ae;t hi mid hira folce hig sylfe alysdon &amp; mid heora fultume him gefuhton sige. 
 &D;a geceas Gedeon  swa swa him gewissode God  &t;reohund wera mid him of eallum &t;am werode. 
 &amp; God him s&ae;de &t;a: Ic sylf nu alyse eow on &d;isum &t;rim hundrydum  &amp; &t;e on hand bet&ae;hte &d;a Madianitiscean  &t;e eow swa miclum gedrehton. 
 &D;am folce w&ae;s gewunelic &t;&ae;t hi weredon byman on &ae;lcum gefeohte &amp; &t;a bleowon swi&d;e; &d;a het Gedeon his geferan habban heora byman him mid to &t;&ae;re blawunge &amp; het heora &ae;lcne geniman anne &ae;mtigne sester o&d;&d;e anne w&ae;terbuc to &t;am gewinne for&d;. 
 &amp; cw&ae;&t; him si&t;&t;an to: Swa swa ge geseo&d; &t;&ae;t ic do  do&d; ealle endemes &ae;fter me sona. 
 He tod&ae;lde hi &t;a on &t;rim diglum floccum. 
 &amp; ferde nihtes to &t;&ae;r heora fynd wicodon  begunnon to blawenne mid heora byman swi&d;e &amp; slogon tog&ae;dere &d;a &ae;mtigan sestras  &amp; tobr&ae;con &t;a bucas mid micelre brastlunge. 
 Wear&d; &t;a af&ae;red eall seo h&ae;&d;ene fyrd &t;urch heora blawunge &amp; &d;&ae;ra buca sweg. 
 &amp; God hi geegsode  &t;&ae;t hi begunnon to sleanne &ae;lc heora o&d;erne mid hira agenum swurde on &t;&ae;re sweartan nihte mid sti&d;licum gefeohte. 
 Hi flugon &t;a sume  ac him ferde &ae;fter Gedeon swi&d;e ofsleande &ae;fre  o&d; &t;&ae;t &t;&ae;r afeollon fif &amp; &t;rittig &d;usenda  sume &t;urh hi silfe  sume &t;urh Gedeon. 
 &amp; twegen ealdormen eac  Horeb &amp; Zeb  &d;&ae;r feollon ofslagenne. 
 &amp; HIM &ae;tflugon twegen ciningas  Zebee &amp; Salmana  ac he sohte hi georne  o&d; &t;&ae;t he hi gel&ae;hte; &amp; gel&ae;dde hi ongean to his agenre fyrde; &amp; heora feorh him benam. 
 W&ae;s &t;a wuniende on fri&d;e feowertig wintra be Gedeones wissunge. 
 Be &t;isum we singa&d; eac on &t;am fores&ae;dan sealme ongean Godes wi&d;erwinnan  &t;e willa&d; &ae;fre &t;wyres  swa swa se Halga Gast us s&ae;de &t;urch Dauid: Pone principes eorum sicut Oreb et Zeb et Zebee et Psalmana; &d;&ae;t ys on Engliscre spr&ae;ce: Sete &d;u ure Drihten heora ealdormen swa swa Horeb &amp; Zeb &amp; swa swa Zebee &amp; Salmana; &d;&ae;t is on angite &t;&ae;t &t;a yfelan heafodmen  Godes wi&d;erwinnan  wurdon &t;a gescinde. 
 HW&ae;T &t;a &ae;fter fyrste &t;&ae;t Israhela folc begunnon to geeacnienne heora ealdan synna mid edniwum synnum on Godes gesih&d;e  &amp; his &ae; forleton  &t;e he him &ae;r gesette on &t;am munte Sinai. 
 &amp; hine micclum gremedon  swa &t;&ae;t he mid yrre hi on hand bet&ae;hte &t;am h&ae;&d;enan leodscipum  se hatte Amon. 
 Hi wurdon &d;a gehergode &amp; gehynde forswi&d;e eahtatyne gear under heora handa  o&d; &t;&ae;t hig earmlice to &d;am &ae;lmihtigan clipodon &amp; heora synna andetton mid sorhfullum mode. 
 &D;A ofhearmode Gode heora yrm&d;a sona  &amp; him foresceawode sumne heafodman  Iepthae gehaten  &amp; him Godes gast on w&ae;s. 
 He ferde &d;a mid fultume &amp; heora fynd ofsloh  &amp; hi God bet&ae;hte to his anwealde  swa &t;&ae;t he &t;a gewann heora twenti burga  &amp; he hi geeadmette heora un&d;ances swa. 
 &amp; HI wunodon on sibbe an &amp; &d;ritig geara. 
 &AE;FTER &t;isum fyrste hig fengon eft to gremienne &t;one &ae;lmihtigan God on heora ealdan wisan mid heora yfelum d&ae;dum  &amp; he hi eac bet&ae;hte &t;am h&ae;&d;enan folce &t;e hatton Philistei ealles feowertig geara for heora misr&ae;de. 
 An man w&ae;s eardigende on Israhela &t;eode  Manue gehaten  of &d;&ae;re m&ae;g&d;e Dan: his wif w&ae;s untymende &amp; hig wunedon butan cilde. 
 Him com &t;a gangende to Godes engel  &amp; cw&ae;&d; &d;&ae;t hi sceoldon habban sunu him gem&ae;ne; Se bi&d; Gode halig fram his cildhade &amp; man ne mot hine efsian o&d;&d;e besciran; ne he ealu ne drince n&ae;fre o&t;&t;e win  ne naht fules ne &d;icge  for &t;am &t;e he ongin&d; to alysenne his folc  Israhela &t;eode  of Philistea &t;eowte. 
 Heo acende &t;a sunu  swa swa hyre s&ae;de se engel  &amp; het hine Samson  &amp; he swi&d;e weoxs  &amp; God hine bletsode  &amp; Godes gast w&ae;s on him. 
 &amp; HE wear&d; &t;a mihtig on micelre streng&d;e  swa &t;&ae;t he gel&ae;hte ane leon be wege  &t;e hine abitan wolde  &amp; tobr&ae;d hi to sticcum  swilce he tot&ae;re sum ea&d;elic ticcen. 
 HE begann &t;a to winnenne wi&d; &d;a Philisteos &amp; heora fela ofsloh &amp; to sceame tucode  &t;eah &t;e hig anweald h&ae;fdon ofer his leode. 
 &D;a ferdon &t;a Philistei for&d; &ae;fter Samsone &amp; heton his leode  &t;&ae;t hi hine ageafon to hira anwealde  &t;&ae;t hig wrecan mihton heora teonr&ae;ddenne mid tintregum on him. 
 Hig &d;a hine gebundon mid twam b&ae;stenum rapum &amp; hine gel&ae;ddon to &t;am folce. 
 &amp; &d;a Philisteiscan &t;&ae;s f&ae;gnodon swi&d;e  urnon him togeanes ealle hlydende  woldon hine tintregian for heora teonr&ae;dene; &d;a tobr&ae;d Samson begen his earmas  &d;&ae;t &t;a rapas toburston  &t;e he mid gebunden w&ae;s. 
 &amp; he gel&ae;hte &d;a sona sumes assan cinban &t;e he &d;&ae;r funde  &amp; gefeaht wi&d; hig &amp; ofsloh an &t;usend mid &t;&ae;s assan cinbane. 
 &amp; cw&ae;&d; to him sylfum: Ic ofsloh witodlice an &t;usend wera mid &t;&ae;s assan cinbane. 
 He wear&d; &t;a swi&d;e of&t;yrst for &d;am wundorlican slege &amp; b&ae;d &t;one heofonlican God  &t;&ae;t he him asende drincan: for &t;am &t;e on &d;&ae;re neawiste n&ae;s nan w&ae;terscipe. 
 &D;a arn of &t;am cinbane  of anum te&d;  w&ae;ter  &amp; Samson &t;a dranc &amp; his Drihtene &t;ancode. 
 Nu gif hwa wundrie  hu hit gewur&d;an mihte &t;&ae;t Samson se stranga swa ofslean mihte an &t;usend manna mid &t;&ae;s assan cinbane  &t;onne secge se mann  hu &t;&ae;t gewur&d;an mihte  &t;&ae;t God him sende &t;a w&ae;ter of &t;&ae;s assan te&d;. 
 Nis &t;is nan gedwimor ne nan dwollic sagu  ac seo ealde gesetniss ys eall swa trumlic  swa swa se H&ae;lend s&ae;de on his halgan godspelle  &t;&ae;t an st&ae;f ne bi&d;  ne an strica  aw&ae;ged of &d;&ae;re ealdan gesetnisse  &t;&ae;t hi ne beon gefyllede: gif hwa &d;ises ne gelyf&d;  he ys ungeleafulic. 
 &AE;FTER &t;isum he ferde to Philistea lande in to anre birig on heora anwealde  Gaza gehaten. 
 &amp; hi &t;&ae;s f&ae;gnodon  besetton &t;a &t;&ae;t hus &t;e he inne wunude  woldon hine geniman  mid &t;am &t;e he ut eode on &ae;rnemergen  &amp; hine ofslean. 
 Hw&ae;t &d;a Samson heora syrwunga undergeat  &amp; aras on midre nihte tomiddes his feondum &amp; genam &d;a burhgatu &amp; geb&ae;r on his hricge mid &t;am postum  swa swa hi belocene w&ae;ron  up to anre dune to ufeweardum &t;am cnolle  &amp; eode him swa orsorh of heora gesih&t;um. 
 Hine beswac swa &t;eah si&d;&d;an an wif  Dalila gehaten  of &t;am h&ae;&d;enan folce  swa &t;&ae;t he hire s&ae;de  &t;urh hire swicdom bep&ae;ht  on hwam his streng&d; w&ae;s &amp; his wundorlice miht; &d;a h&ae;&d;enan Philistei beheton hire sceattas  wi&d; &t;am &t;e heo beswice Samson &t;one strangan. 
 &D;a ahsode heo hine georne mid hire ol&ae;cunge on hwam his miht w&ae;re? 
 And he hire andwirde: Gif ic beo gebunden mid seofon rapum of sinum geworhte  sona ic beo gewyld. 
 &D;&ae;t swicole wif &t;a begeat &t;a seofon rapas  &amp; he &t;urh syrwunge swa wear&d; gebunden. 
 &amp; him mann cydde &t;&ae;t &t;&ae;r comon his find; &d;a tobr&ae;c he sona &t;a rapas swa swa hefel&t;r&ae;das  &amp; &t;&ae;t wif nyste on hwam his miht w&ae;s. 
 He wear&d; eft gebunden mid eallniwum rapum &amp; he &t;a tobr&ae;c swa swa &t;a o&d;re. 
 Heo beswac hine swa &t;eah  &t;&ae;t he hire s&ae;de &ae;t nextan: Ic eom Gode gehalgod fram minum cildhade  &amp; ic n&ae;s n&ae;fre geefsod ne n&ae;fre bescoren  &amp; gif ic beo bescoren  &t;onne beo ic unmihtig o&d;rum mannum gelic. 
 &amp; heo let &t;a swa. 
 Heo &t;a on sumum d&ae;ge  &t;a &t;a he on sl&ae;pe l&ae;g  forcearf his seofan loccan &amp; awrehte hine si&d;&t;an; &d;a w&ae;s he swa unmihtig swa swa o&d;re men. 
 &amp; &t;a Philistei gefengon hine sona  swa swa heo hine bel&ae;wde  &amp; gel&ae;ddon hine aweg; &amp; heo h&ae;fde &d;one sceatt  swa swa him gewear&d;; Hi &t;a hine ablendon &amp; gebundenne l&ae;ddon on heardum raceteagum ham to heora birig  &amp; on cwearterne belucon to langre firste  heton hine grindan &ae;t hira handcwyrne. 
 &D;a weoxon his loccas &amp; his miht eft on him. 
 &amp; &t;a Philistei full bli&d;e w&ae;ron  &t;ancodon heora gode  Dagon gehaten  swilce hig &t;urh his fultum heora feond gewildon. 
 &D;a Philistei &t;a micele fyrme geworhton &amp; gesamnodon hi on sumre upflora  ealle &t;a heafodmen &amp; eac swilce wimmen  &t;reo &t;usend manna  on micelre blisse: &amp; &t;a &t;a hig bli&d;ust w&ae;ron  &t;a b&ae;don hig sume  &t;&ae;t Samson moste him macian sum gamen  &amp; hine man sona gefette mid swi&d;licre wafunge &amp; heton hine standan betwux twam st&ae;nenum swerum: On &d;am twam swerum stod &t;&ae;t hus eall geworht. 
 &amp; Samson &d;a plegode swi&d;e him &ae;tforan  &amp; gel&ae;hte &t;a sweras mid swi&d;licre mihte  &amp; sloh hi tog&ae;dere  &t;&ae;t hi sona toburston; &amp; &t;&ae;t hus &t;a afeoll eall &t;&ae;t folc to dea&d;e &amp; Samson for&d; mid  swa &t;&ae;t he miccle ma on his dea&d;e acwealde  &d;onne he &ae;r cucu dyde. 
