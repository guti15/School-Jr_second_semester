 Nu Ic wille  cw&ae;&d; Orosius  on foreweardre &t;isse seofe&t;an bec gereccean &t;&ae;t hit &t;eh Godes bebod w&ae;s  &t;eh hit strong w&ae;re  hu emnlice &t;a feower onwealdas &t;ara feower heafedrica &t;isses middangeardes gestodon. 
 &T;&ae;t &ae;reste w&ae;s on Asirium  on &t;&ae;m eastemestan onwalde  on Babylonia &t;&ae;re byrig. 
 Sio gestod tuwa seofon hund wintra on hiere onwealde &ae;r hio gefeolle  from Ninuse hiora &ae;restan cyninge  o&t; Sardanopolim heora nihstan: &t;&ae;t is III C wintra &amp; I M. 
 &T;a Cirus benom Babylonia hiere onwealde  &t;a ongon &ae;rest Romana weaxan. 
 Eac on &t;&ae;m dagum w&ae;s &t;&ae;t nor&t;meste micliende on M&ae;cedonium. 
 &T;&ae;t gestod lytle leng &t;onne seofon hund wintra from heora &ae;restan cyninge Canone o&t; Perseus heora &ae;ftem&ae;stan. 
 Swa eac on Affricum  on &t;&ae;m su&d;mestan  Cartaina sio burg hio gefeoll eac ymb seofon hund wintra &amp; ymb lytelne first &t;&ae;s &t;e hie &ae;rest Di&t;a &t;e wifmon getimbrede  o&t; hi eft Scipia towearp se consul. 
 Swa eac Romana  se is m&ae;st &amp; westmest. 
 Ymb VII C wintra &amp; ymb lytelne eacon  com micel fyrcyn &amp; micel bryne on Romeburg  &t;&ae;t &t;&ae;rbinnan forburnon XV tunas  swa nan mon nyste hwonan &t;&ae;t fyr com. 
 &amp; &t;&ae;r forwear&d; m&ae;st eall &t;&ae;t &t;&ae;rbinnan w&ae;s  &t;&ae;t &t;&ae;r unea&t;e &ae;nig grot sta&t;oles a&d;stod. 
 Mid &t;&ae;m bryne hio w&ae;s swa swi&t;e forhiened &t;&ae;t hio n&ae;fre si&t;&t;an swelc n&ae;s  &ae;r hie eft Agustus swa micle bet getimbrede &t;onne hio &ae;fre &ae;r w&ae;re  &t;y geare &t;e Crist geboren w&ae;s  swa &t;&ae;tte sume men cw&ae;don &t;&ae;t hio w&ae;re mid gimstanum gefr&ae;twed. 
 &T;one fultum &amp; &t;&ae;t weorc Agustus gebohte mid fela M talentana. 
 Hit w&ae;s eac sweotole gesiene &t;&ae;t hit w&ae;s Godes stihtung ymb &t;ara rica anwaldas  &t;a &t;a Abrahame w&ae;s gehaten Cristes cyme on &t;&ae;m tw&ae;m &amp; on feowerteo&t;an wintra &t;&ae;s &t;e Ninus ricsade on Babylonia. 
 Swa eac eft on &t;&ae;m si&t;mestan onwalde &amp; on &t;&ae;m westemestan  &t;&ae;t is Roma  wear&d; se ilca geboren &t;e &ae;r Abrahame gehaten w&ae;s  on &t;&ae;m tw&ae;m &amp; on feowerteog&t;an geare &t;&ae;s &t;e Agustus ricsade  &t;&ae;t w&ae;s si&t;&t;an Romeburg getimbred w&ae;s VII C wintra &amp; LII. 
 Si&t;&t;an gestod Romeburg XII winter mid miclum welum  &t;a hwile &t;e Agustus &t;a ea&d;metto wi&t; God geheold &t;e he angunnen h&ae;fde  &t;&ae;t w&ae;s &t;&ae;t he fleah &amp; forbead &t;&ae;t hiene mon god hete  swa nan cyning nolde &t;e &ae;r him w&ae;s  ac woldon &t;&ae;t mon to him geb&ae;de &amp; him ofrede. 
 Ac &t;&ae;s on &t;&ae;m twelftan geare Gaius his nefa for of Egyptum on Siri&ae;  hit h&ae;fde Agustus him to onwalde geseald  &t;a nolde he him gebiddan to &t;&ae;m &ae;lmihtigum Gode  &t;a he to Hierusalem com. 
 &T;a hit mon Agustuse s&ae;de  &t;a herede he &t;a ofermetto  &amp; nanuht ne leahtrade. 
 Ra&t;e &t;&ae;s Romane anguldon &t;&ae;s wordes mid swa miclum hungre &t;&ae;t Agustus adraf of Romebyrig healfe &t;e &t;&ae;rbinnan w&ae;ron. 
 &T;a wear&d; eft Ianes duru andon  for &t;on &t;e &t;a latteowas w&ae;ron Agustuse of monegum landum ungerade  &t;eh &t;&ae;r nan gefeoht &t;urhtogen ne wurde. 
 &AE;fter &t;&ae;m &t;e Romeburg getimbred w&ae;s VII hunde wintra &amp; LXVII  feng Tiberius to rice se cesar &ae;fter Agustuse. 
 He w&ae;s Romanum swa forgiefen &amp; swa milde swa him nan onwalda n&ae;s &ae;r &t;&ae;m  o&t; him Pilatus onbead from Hierusalem ymbe Cristes tacnunga  &amp; ymbe his martyrunga  &amp; eac &t;&ae;t hiene monige for god h&ae;fde. 
 Ac &t;a he hit s&ae;de &t;&ae;m senatum  &t;a wurdon hie alle wi&d; hiene swi&d;e wi&d;erwearde  for &t;on &t;e hit mon ne s&ae;de him &ae;ror swa hit mid him gewuna w&ae;s  &t;&ae;t hie hit si&t;&t;an mehten eallum Romanum cy&t;an  &amp; cw&ae;don &t;&ae;t hie hiene for god habban noldon. 
 &T;a wear&d; Tiberius Romanum swa wra&d; &amp; swa heard swa he him &ae;r w&ae;s milde &amp; ie&t;e  &t;&ae;t he forneah nanne &t;ara senatusa ne let cucne  ne &t;ara twa &amp; twentigra monna &t;e he him to fultume h&ae;fde acoren  &t;&ae;t his r&ae;d&t;eahteras w&ae;ren  &t;a mon het patricius; ealle &t;a he het ofslean buton twam  ge his agene twegen suna. 
 Hu God &t;a &t;a m&ae;stan ofermetto gewr&ae;c on &t;&ae;m folce  &amp; hu swi&d;e hi his anguldon from heora agnum casere. 
 &T;eh hit eallum &t;&ae;m folcum of o&t;rum londum swa swi&t;e gewrecen ne wurde swa hit oft &ae;r w&ae;s. 
 On &t;&ae;m twelftan geare Tiberiuses rices wear&t; eft Godes wracu Romanum  &t;a hie &ae;t hiora theatrum w&ae;ron mid heora plegan  &t;a hit eall tofeoll  &amp; heora ofslog XX M. 
 Wyr&t;igre wrace hie forwurdon &d;a  cw&ae;&d; Orosius  &t;&ae;t &t;a heora synna sceoldon hreowsian &amp; d&ae;dbote don swi&t;or &t;onne heora plegan began  swa hiora gewuna w&ae;s &ae;r &t;&ae;m cristendome. 
 On &t;&ae;m eahtateo&t;an geare his rices  &t;a Crist w&ae;s ahangen  wear&d; micel &t;eosternes ofer eallne middangeard  &amp; swa micel eor&d;beofung &t;&ae;t cludas feollon of muntum  &amp;  &t;&ae;tte &t;ara wundra m&ae;st w&ae;s  &t;a se mona ful w&ae;s  &amp; &t;&ae;re sunnan firrest  &t;&ae;t hio &t;a a&t;eostrade. 
 &AE;fter &t;&ae;m Romane acwealdon Tiberius mid attre. 
 He h&ae;fde rice XXIII wintra. 
 &AE;fter &d;&ae;m &t;e Romeburg getimbred w&ae;s VII hunde wintra &amp; LXXXX  wear&t; Gaius Gallica casere IIII gear. 
 He w&ae;s swi&t;e gefylled mid un&t;eawum &amp; mid firenlustum  &amp; ealle he w&ae;s swelce Romane &t;a wyr&t;e w&ae;ron  for &t;on &t;e hie Cristes bebod hyspton  &amp; hit forsawon. 
 Ac he hit on him swi&t;e wr&ae;c  &amp; hi him swa la&d;e w&ae;ron &t;&ae;t he oft wyscte &t;&ae;t ealle Romane h&ae;fden &ae;nne sweoran  &t;&ae;t he hiene ra&t;ost forceorfan mehte; &amp; mid ungemete m&ae;nde &t;&ae;t &t;&ae;r &t;a n&ae;s swelc sacu swelc &t;&ae;r oft &ae;r w&ae;s. 
 &amp; he self for oft on o&t;ra lond  &amp; wolde gewin findan  ac he ne mehte buton sibbe. 
 Ungelice w&ae;ron &t;a tida  cw&ae;&d; Orosius  si&t;&t;an Crist geboren w&ae;s  si&t;&t;an mon ne mehte unsibbe findan  &amp; &ae;r &t;&ae;m hie mon ne mehte mid nanum &t;ingan forbugan. 
 On &t;&ae;m dagum com eac Godes wracu ofer Iu&t;an  &t;&ae;t hie &ae;g&t;er h&ae;fdon unge&t;w&ae;rnesse ge betweonum him selfum ge to eallum folcum; swa &t;eh hio w&ae;s swi&t;ost on Alexandria &t;&ae;re byrig. 
 &amp; hie Gaius het ut adrifan. 
 &T;a sendon hie Filonem hiora &t;one gel&ae;redestan mon to &t;on &t;&ae;t he him sceolde Gaiuses mildse ge&ae;rendian. 
 Ac he hie for &t;&ae;re gewilnunga swi&t;e bismrade  &amp; bebead &t;&ae;t hie mon on &ae;lce healfe hiende &t;&ae;r mon &t;&ae;nne mehte  &amp; bebead &t;&ae;t mon afielde diofolgielda &t;a cirican &ae;t Hierusalem  &amp; &t;&ae;t mon his agen deofolgield &t;&ae;rtomiddes asette  &t;&ae;t w&ae;s his agen onlicnes. 
 &amp; Pilatus he h&ae;fde on &t;reatunge o&t; he hiene selfne ofstong: he ged&ae;mde urne Dryhten to dea&d;e. 
 Ra&t;e &t;&ae;s Romane ofslogon Gaius sl&ae;pendne. 
 &T;a funde mon on his ma&d;mhuse twa cista  &t;a w&ae;ron attres fulle. 
 &amp; on o&t;erre w&ae;s an gewrit  &t;&ae;r w&ae;ron on awritene ealra &t;ara ricestena monna noman &t;e he acwellan &t;ohte  &t;&ae;t he hi &t;e l&ae;s forgeate. 
 &T;a geat mon &t;&ae;t attor ut on &t;one s&ae;  ra&t;e &t;&ae;s &t;&ae;r com upp micel w&ae;l deadra fisca. 
 &AE;g&t;&ae;r w&ae;s swi&d;e gesiene  ge Godes wracu  &t;a he &t;&ae;t folc costigan let  ge eft his mildsung  &t;a he hie fordon ne let  swa hit Gaius ge&t;oht h&ae;fde. 
 &AE;fter &t;&ae;m &t;e Romeburg getimbred w&ae;s VII hunde wintra &amp; XCI  &t;a feng Tiberius Claudius to Romana onwalde. 
 On &t;&ae;m &ae;restan geare his rices Petrus se apostol com to Rome  &amp; &t;&ae;r wurdon &ae;rest cristene men &t;urh his lare. 
 &T;a woldon Romane ofslean Claudius for Gaiuses &t;ingum his m&ae;ges  &t;&ae;s &ae;rran cesares  &amp; ealle &t;a &t;e &t;&ae;re m&ae;g&t;e w&ae;ron. 
 Ac mid &t;on &t;e hie &t;&ae;s cristendomes onfengon  hie w&ae;ron swa ge&t;w&ae;re &amp; swa gesibsume &t;&ae;t hie ealle forgeafon &t;&ae;m casere &t;a f&ae;h&t;e &t;e his m&ae;g h&ae;fde wi&d; hie &ae;r geworht. 
 Ond he forgeaf him eallum &t;&ae;t unryht &amp; &t;&ae;t facn &t;&ae;t hie him don &t;ohte. 
 On &t;&ae;re tide gewear&d; eac o&t;er tacen on Romana onwalde  si&t;&t;an him se cristendom to com. 
 &T;&ae;t w&ae;s &t;&ae;t Dalmatie woldon gesellan Scribanianuse &t;&ae;m latteowe hiora cynerice  &amp; si&t;&t;an wi&d; Romane winnan. 
 Ac &t;a hie gesomnod w&ae;ron  &amp; hiene to cyninge don woldon  &t;a ne mehton hie &t;a gu&d;fonan upahebban  swa hiora &t;eaw w&ae;s  &t;onne hie onwaldas setton. 
 Ac wurdon him selfum wi&d;erwearde &t;&ae;t hie hit &ae;fre ongunnon  &amp; Scribanianus ofslogon. 
 O&d;sace nu  cw&ae;&d; Orosius  se  se &t;e wille o&t;&t;e se &t;e dyrre  &t;&ae;t &t;&ae;t angin n&ae;re gestilled for &t;&ae;s cristendomes Gode  &amp; gesecge hw&ae;r &ae;nig gewin &ae;r &t;&ae;m cristendome swa gehwurfe  gif hit ongunnen w&ae;re. 
 O&t;er wundor gewear&d; eac &t;y feor&t;an geare Claudiuses rices  &t;&ae;t he self &ae;fter gewinne for  &amp; nan findan ne mehte. 
 On &t;&ae;m geare w&ae;s micel hungor on Siria &amp; on Palestina  buton &t;&ae;t Elena  &ae;tiubena cwen  sealde &t;&ae;m munucum corn genog &t;e w&ae;ron &ae;t Hierusalem  for &t;on &t;e hio &t;a w&ae;s niwlice cristen. 
 On &t;&ae;m fiftan geare Claudiuses rices wear&d; o&t;iewed an igland betuh Theram &amp; Therasiam  V mila brad &amp; V mila long. 
 On &t;&ae;m seofe&t;an geare his rices wear&d; swa micel unge&t;w&ae;rnes on Hierusalem betuh &t;&ae;m &t;e &t;&ae;r cristene w&ae;ron  &t;&ae;t &t;&ae;r w&ae;ron XXX M ofslagen  &amp; &ae;t &t;&ae;m geate oftredd  swa nan mon nyste hwonon sio wroht com. 
 On &t;&ae;m nige&t;an geare his rices wear&d; micel hunger on Rome  &amp; Claudius het ut adrifan ealle &t;a Iudan &t;e &t;&ae;rbinnan w&ae;ron. 
 &AE;fter &t;&ae;m Romane witan Claudiuse &t;one hunger &t;e him getenge w&ae;s  &amp; he wear&d; him swa grom  &t;&ae;t he het ofslean &t;ara senatorum XXXV  &amp; &t;ara o&t;erra III hund &t;e &t;&ae;r ieldeste w&ae;ron. 
 &AE;fter &t;&ae;m Romane hiene acwealdon mid atre. 
 &AE;fter &t;&ae;m &t;e Romeburg getimbred w&ae;s VIII hunde wintra &amp; IX  feng Nero to Romana onwalde  &amp; hiene h&ae;fde XIIII gear. 
 He h&ae;fde giet &t;e ma un&t;eawa &t;onne his eam h&ae;fde &ae;r Gaius. 
 Toeacan &t;&ae;m monigfealdum bismrum &t;e he donde w&ae;s  he het &ae;t sumum cierre onb&ae;rnan Romeburg  &amp; bebead his agnum monnum &t;&ae;t hie simle gegripen &t;&ae;s licgendan feos swa hie m&ae;st mehten  &amp; to him brohten  &t;onne hit mon ut o&t;brude &amp; gestod him self on &t;&ae;m hiehstan torre &t;e &t;&ae;rbinnan w&ae;s  &amp; ongon wyrcan scopleo&d; be &t;&ae;m bryne. 
 Se w&ae;s VI dagas biernende &amp; VII niht. 
 Ac he wr&ae;c his ungewealdes &ae;rest on &t;&ae;re byrig hiora misd&ae;da  &amp; si&t;&t;an on him selfum  &t;a he hiene ofstong  &t;&ae;t hie Petrus &amp; Paulus gemartredon. 
 He w&ae;s monna &ae;rest ehtend cristenra monna. 
 &AE;fter his fielle wear&d; &t;ara casera m&ae;g&d; offeallen. 
 &AE;fter &t;&ae;m &t;e Romeburg getimbred w&ae;s VIII hunde wintra &amp; XXIIII  feng Galua se casere to Romana onwalde. 
 &T;&ae;s on &t;&ae;m seofe&t;an mon&d;e hiene ofslog Othon an mon  &amp; him to &t;on anwalde feng. 
 Sona swa Romane &ae;rest cristenra monna ehton  swa hit Nero onstealde  swa wurdon ealle &t;a folc hiora wi&d;erwinnan &t;e be eastan Siria w&ae;ron  ge eac hie selfe him betweonum h&ae;fdon unger&ae;dnesse. 
 Uitellus  Germania cyning  gefeaht &t;riwa wi&d; Othon  &amp; hiene ofslog on &t;&ae;m &t;riddan mon&d;e &t;&ae;s &t;e hie winnan ongunnon. 
 &AE;fter &t;&ae;m &t;e Romeburg getimbred w&ae;s DCCC wintra &amp; XXV  feng Uespasianus to Romana onwalde. 
 &T;a wear&d; eft sibb ofer ealne Romana anwald  &amp; he bebead Tituse his suna &t;&ae;t he towearp &t;&ae;t templ on Hierusalem  &amp; ealle &t;a burg  for &t;on &t;e God nolde &t;&ae;t hie &t;one cristendom mierde leng. 
 &amp; forbead &t;&ae;t mon na &d;&ae;r eft ne timbrede. 
 &amp; he fordyde &t;ara Iudena XI hund M: sume he ofslog  sume on o&t;er land gesealde  sume he mid hungre acwealde. 
 &AE;fter &t;&ae;m mon dyde him tw&ae;m &t;one triumphan  Uespasiane &amp; Tituse. 
 Seo onsien wear&d; &t;a micel wundor Romanum  for &t;on hi &ae;r ne gesawon II men ats&ae;mne &d;&ae;ron sittan. 
 Hi betyndan Ianes dura. 
 &AE;fter &t;&ae;m Wespasianus gefor on utsihte  on &d;&ae;m nige&t;an geare his rices  on anum tune buton Rome. 
 &AE;fter &t;&ae;m &d;e Romeburh getimbred w&ae;s VIII hunde wintra &amp; XXIX  feng Titus to Romana onwalde  &amp; hine h&ae;fde II gear. 
 He w&ae;s swa godes willan &t;&ae;t he s&ae;gde &t;&ae;t he forlure &t;one d&ae;g &t;e he noht on to gode ne gedyde. 
 He gefor eac on &t;&ae;m ilcan tune &d;e his f&ae;der dyde  &amp; on &t;&ae;re ilcan adle. 
 &AE;fter &t;&ae;m &t;e Romeburg getimbred w&ae;s VIII hunde wintra &amp; XXX  feng Domitianus to Romana onwalde  Tituses bro&t;or  &amp; hit h&ae;fde XV gear. 
 He wear&t; eft ehtend cristenra monna  &amp; w&ae;s on swa micle ofermetto astigen  &t;&ae;t he bead &t;&ae;t man on gelice to him onbugan sceolde swa to Gode. 
 And he bebead &t;&ae;t mon Iohannes &t;one apostol gebrohte on Bothmose &t;&ae;m iglande  on wr&ae;csi&t;e from o&t;rum cristenum monnum. 
 &amp; he bebead &t;&ae;t mon acwealde eall Dauides cynn  to &t;on  gif Crist geboren n&ae;re &t;a giet  &t;&ae;t he na si&t;&t;an geboren ne wurde; for &t;on &t;e witgan s&ae;don &t;&ae;t he of &t;&ae;m cynne cuman sceolde. 
 &AE;fter &t;&ae;m bebode he wear&d; self unweor&d;lice ofslagen. 
 &AE;fter &t;&ae;m &t;e Romeburg getimbred w&ae;s VIII hund wintra &amp; XLVI  &t;a feng Nerfa to Romana onwalde; &amp; for &t;on &t;e he eald w&ae;s  he geceas him to fultume Traianus &t;one mon. 
 &T;a gespr&ae;con hie him betweonum &t;&ae;t hie wolden anwendan ealle &t;a gesetnessa &amp; ealle &t;a gebodu &t;e Domitianus h&ae;fde &ae;r gesett  for &t;on &t;e he him w&ae;s &ae;r b&ae;m la&d;; &amp; heton eft Iohannes &ae;t his mynstre gebrengan on Effesum from &t;&ae;m woruldier&t;um &t;e he hwile on w&ae;s. 
 &T;a gefor Nerfa  &amp; Traianus h&ae;fde &t;one anwald XIX ger &ae;fter him. 
 &amp; he under&t;iedde Romanum eall &t;a folc &t;e him niwlice geswicen h&ae;fdon. 
 &amp; he bebead his aldormonnum &t;&ae;t hie w&ae;ren cristenra monna ehtend. 
 &T;a s&ae;de him hiora an  Plenius w&ae;s haten  &t;&ae;t he woh bude  &amp; miclum on &t;&ae;m syngade. 
 He hit &t;a hr&ae;dlice eft forbead. 
 On &t;&ae;re tide w&ae;ron Iudan on miclum geflite &amp; on micelre unsibbe wi&d; &t;a londleode &t;&ae;r &t;&ae;r hie &t;onne w&ae;ron  o&t; hiora fela M forwurdon on &ae;g&t;ere hand. 
 On &t;&ae;re tide Traianus gefor on utsihte on Seleutia &t;&ae;re byrig. 
 &AE;fter &t;&ae;m &t;e Romeburg getimbred w&ae;s DCCC wintra &amp; LXVII  feng Adrianus to Romana onwalde  Traianuses nefa  &amp; hiene h&ae;fde XXI wintra. 
 &amp; ra&d;e &t;&ae;s &t;e him cristne bec cu&t;e w&ae;ron &t;urh &ae;nne &t;ara apostola geongrena  Quadratus w&ae;s haten  he forbead ofer ealne his onwald &t;&ae;t mon nanum cristenum men ne abulge; &amp; gif &ae;nig cristen agylte  &t;&ae;t se &t;onne w&ae;re beforan him gel&ae;dd  &amp; he him &t;onne demde self  swa him ryht &t;uhte. 
 He wear&d; &t;a Romanum swa leof  &amp; swa weor&d; &t;&ae;t hie hiene nanuht ne heton buton f&ae;der  &amp; him to weor&d;scipe hie heton his wif casern. 
 &amp; he het ofslean ealle &t;a Iudiscan men  for &t;on &t;e hie cristene men pinedon; &t;a w&ae;ron on Palestina  &t;&ae;t mon het Iudena lond. 
 &amp; he bebead &t;&ae;t mon timbrede on o&t;erre stowe Hierusalem &t;a burg  &amp; &t;&ae;t hie mon si&t;&t;an hete be noman Heliam. 
 &AE;fter &t;&ae;m &t;e Romeburg getimbred w&ae;s DCCC wintra &amp; LXXXVIII  feng Ponpeius to Romana onwalde  &t;e mon o&t;re nomon het Pius. 
 &amp; him sealde Iustinus se philosophus ane cristene boc for hiora freondscipe. 
 Si&t;&t;an he &t;a geleornod h&ae;fde  he wear&d; cristnum monnum swa leof &amp; swi&t;e hold o&t; his lifes ende. 
 &AE;fter &t;&ae;m &t;e Romeburg getimbred w&ae;s DCCCC wintra &amp; III  feng Marcus Antonius to Romana onwalde mid his bre&d;er Aureliuse. 
 Hie w&ae;ron &t;a &ae;restan men &t;e Romana onwald on tu tod&ae;ldon; &amp; hiene h&ae;fden XIIII winter. 
 &amp; hie bebudon &t;&ae;t mon &ae;lcne cristenne mon ofsloge. 
 &AE;fter &t;&ae;m hie h&ae;fdon micel gewin wi&d; Parthe  for &t;on &t;e hie h&ae;fdon awest ealle Capodotiam &amp; Armeniam  &amp; ealle Siriam. 
 &AE;fter &t;&ae;m hie genamon fri&d; wi&d; Parthe. 
 &amp; him si&t;&t;an becom on swa micel hungor &amp; micel moncwealm  &t;&ae;t heora feawa to lafe wurdon. 
 &AE;fter &t;&ae;m him becom on &t;&ae;t Denisc&ae; gewinn mid eallum Germanium. 
 &T;a on &t;&ae;m d&ae;ge &t;e hie gefeohtan sceoldon  him com on swa micel h&ae;te &amp; swa micel &t;urst &t;&ae;t hie him heora feores ne wendan. 
 &T;a b&ae;don hie &t;a cristnan men &t;&ae;t hi heora an sume wisan gehulpen; &amp; ongeaton &t;&ae;t hit w&ae;s Godes wracu. 
 &T;a ab&ae;don hie &ae;t &t;&ae;m &ae;lmihtegum Gode &t;&ae;t hit swa swi&d;e rinde &t;&ae;t hie h&ae;fdon w&ae;ter genog onufan &t;&ae;re dune  &amp; &t;&ae;t &t;&ae;r w&ae;s swa micel &t;unor &t;&ae;t he ofslog fela &t;usend monna gemong &t;&ae;m gefeohte. 
 &T;a &ae;fter &t;&ae;m ealle Romane wurdon cristnum monnum swa holde &t;&ae;t hie on monegum templum awriten &t;&ae;t &ae;lc cristen mon h&ae;fde fri&d; &amp; sibbe  &amp; eac &t;&ae;t &ae;lc &t;ara moste cristendome onfon se &t;e wolde. 
 &amp; Antonius forgef eall &t;&ae;t gafol &t;&ae;t mon to Rome sellan sceolde  &amp; het forb&ae;rnan &t;&ae;t gewrit &t;e hit on awriten w&ae;s  hw&ae;t mon on geare agiefan sceolde. 
 &amp; &t;&ae;s on &t;&ae;m &ae;fterran geare he gefor. 
 &AE;fter &t;&ae;m &t;e Romeburg getimbred w&ae;s DCCCC wintra &amp; XXX  feng Lucius Antonius to rice  &amp; hit h&ae;fde XIII ger. 
 He w&ae;s swi&t;e yfel monn ealra &t;eawa  buton &t;&ae;t he w&ae;s cene  &amp; oft feaht anwig. 
 &amp; fela &t;ara senatorum he het ofslean &t;e &t;&ae;r betste w&ae;ron. 
 &AE;fter an &t;unor toslog hiora Capitoliam  &t;&ae;t hus &t;e hiora godas inne w&ae;ron &amp; hiora diofolgield; &amp; hiora bibliotheoco wear&d; onb&ae;rned from ligette  &amp; ealle heora ealdan bec forburnon &t;&ae;rinne. 
 &T;&ae;r w&ae;s a swa micel dem geburnen swa on Alexandria w&ae;s &t;&ae;re byrig on hiora bibliotheoco  &t;&ae;r forburnon IIII hund M boca. 
 &AE;fter &t;&ae;m &t;e Romeburg w&ae;s getimbred DCCCC wintra &amp; XLIII  feng Seuerus to Romana onwalde  &amp; hiene h&ae;fde XVII ger. 
 He bes&ae;t Piscenius on anum f&ae;stenne  o&t; he him on hond eode; &amp; he hiene si&t;&t;an het ofslean  for &t;on he wolde ricsian on Sirie &amp; on Egypte. 
 &AE;fter &t;&ae;m he ofslog Albinus &t;one mon on Gallium  for &t;on &t;e he eac wolde on hine winnan. 
 Si&t;&t;an he for on Brettanie  &amp; &t;&ae;r oft gefeaht wi&d; Peohtas &amp; wi&d; Scottas  &ae;r he &t;a Brettas mehte wi&d; hie bewerian. 
 &amp; het &ae;nne weall &t;wyres ofer eall &t;&ae;t lond asettan from s&ae; o&t; s&ae;  &amp; ra&t;e &t;&ae;s he gefor on Eforwicceastre. 
 &AE;fter &t;&ae;m &t;e Romeburg getimbred w&ae;s DCCCC wintra &amp; LXII  feng his sunu to rice Antonius  &amp; hit h&ae;fde VII ger. 
 He h&ae;fde twa geswostor him to wifum. 
 He h&ae;fde folc gegaderad  &amp; wolde winnan on Parthe  ac he wear&d; ofslagen on &t;&ae;m f&ae;relte from his agnum monnum. 
 &AE;fter &t;&ae;m &t;e Romeburg getimbred w&ae;s DCCCC wintra &amp; LXX  feng Marcus Aurelius to Romana onwalde  &amp; hiene h&ae;fde IIII ger. 
 Hiene ofslogon eac his agene men  &amp; his modor mid. 
 &AE;fter &t;&ae;m &t;e Romeburg getimbred w&ae;s DCCCC wintra &amp; LXXIIII  feng Aurelianus Alexander to Romana onwalde  &amp; hiene h&ae;fde XVI gear. 
 &amp; Mammea his sio gode modor sende &ae;fter Origenise &t;&ae;m gel&ae;redestan m&ae;ssepreoste  &amp; hio wear&d; si&t;&t;an cristen from him &amp; welgel&ae;red  &amp; gedyde &t;&ae;t hiere sunu w&ae;s cristenum monnum swi&t;e hold. 
 He gefor mid fierde on Perse  &amp; ofslog Xersan hiora cyning. 
 &AE;fter &t;&ae;m he forlet his lif on Magentsan &t;&ae;re byrig. 
 &AE;fter &t;&ae;m &t;e Romeburg getimbred w&ae;s DCCCC wintra &amp; LXXXVII  feng Maximus to Romana onwalde. 
 He bebead eft &t;&ae;t mon cristene men brocode  &amp; &t;&ae;t mon &t;a godan Mammeam gemartrade  &amp; ealle &t;a Preostas &t;e hiere folgodan  buton Origenis: he o&t;fleah on Aegypte. 
 &amp; Maximus ofslog his agen ealdormon on &t;&ae;m &t;riddan geare his rices on Aquilegia &t;&ae;re byrig. 
 &AE;fter &t;&ae;m &t;e Romeburg getimbred w&ae;s DCCCC wintra &amp; XC feng Gordianus to rice  &amp; hit h&ae;fde VI ger. 
 &amp; he ofslog &t;a twegen gebro&d;or &t;e &ae;r Maximus ofslogan. 
 &amp; he self ra&t;e &t;&ae;s gefor. 
 &AE;fter &t;&ae;m &t;e Romeburg getimbred w&ae;s DCCCC wintra &amp; XCVII  feng Philippus to Romana onwalde  &amp; hiene h&ae;fde VII ger. 
 He wear&d; diegellice cristen  for &t;on he eawenga ne dorste. 
 On &t;&ae;m &t;riddan geare his rices hit gewear&d; swa hit God gestihtade  &t;&ae;t w&ae;s ymb an M wintra &t;&ae;s &t;e Romeburg getimbred w&ae;s  &t;&ae;t &ae;g&t;er ge hiora casere wear&d; cristen  ge eac &t;&ae;t hie &t;a miclan feorme &t;igedon Cristes &t;onces &ae;t &t;&ae;s caseres palendsan  &t;e hie &ae;r &ae;lce geare &t;igedon at hiora deofolgildum  deofla &t;onces: &t;&ae;t w&ae;s &t;&ae;t ealle Romane woldon ymb XII mona&d; bringan tog&ae;dere &t;one selestan d&ae;l hiora goda gegearod to heora geblote &amp; hiora si&t;&t;an fela wucena &ae;tg&ae;dere brucan. 
 &AE;fter &t;&ae;m Decius  an rice mon  beswac &t;one casere  &amp; feng him si&t;&t;an to &t;on anwalde. 
 &AE;fter &t;&ae;m &t;e Romeburg getimbred w&ae;s M wintra &amp; IIII  feng Decius to Romana onwalde  &amp; hiene h&ae;fde III ger. 
 &amp; sona gedyde sweotol tacn &t;&ae;t he Philippus &ae;r besierede  mid &t;&ae;m &t;e he het cristenra monna ehtan &amp; monege gedyde to halgum martyrum  &amp; gesette his sunu to &t;&ae;m onwalde to him  and ra&d;e &t;&ae;s hie wurdon begen &ae;tsemne ofslagen. 
 &AE;fter &t;&ae;m &t;e Romeburg getimbred w&ae;s M wintra &amp; VIII  feng Gallus Ostilianus to rice  &amp; hit h&ae;fde II ger. 
 &T;a wear&d; eft Godes wracu on Rome: swa longe swa seo ehtnes w&ae;s &t;ara cristenra monna  swa longe him w&ae;s ungemetlic moncwealm getenge  &t;&ae;t nan hus n&ae;s binnan &t;&ae;re byrig &t;&ae;t hit n&ae;fde &t;&ae;re wrace angolden. 
 &AE;fter &t;&ae;m Emilianus ofslog Gallus  &amp; h&ae;fde him &t;one anweald. 
 &T;&ae;s eac on &t;&ae;m &t;riddan mon&d;e hiene mon ofslog. 
 &AE;fter &t;&ae;m &t;e Romeburg getimbred w&ae;s M wintra &amp; X  &t;a gesetton Romane II caseras. 
 O&t;er w&ae;s binnan Romebyrig  Gallienus w&ae;s haten  o&t;er w&ae;s mid Emilitum &t;&ae;m folce  Ualerianus w&ae;s haten. 
 &T;a sceoldon on siml beon winnende &t;&ae;r hit &t;onne &t;earf w&ae;s. 
 &T;a bebudon hie begen cristenra monna ehtnesse. 
 Ac hr&ae;dlice on hie begen com Godes wracu. 
 Ualerianus for mid fierde ongean Sapan  Persa cyning  &amp; &t;&ae;r gefongen w&ae;s. 
 &amp; si&t;&t;an he w&ae;s Sapan &t;&ae;m cyninge to &d;on geset  o&t; his lifes ende  &t;&ae;t he swa oft sceolde stupian swa he to his horse wolde  &amp; he &t;onne se cyning h&ae;fde his hricg him to hliepan. 
 &amp; &t;&ae;m o&t;rum  Gallienuse  w&ae;ron monog folc onwinnende  &t;&ae;t he his rice mid micellre unweor&d;nesse &amp; mid micelre unie&d;nesse geh&ae;fde. 
 &AE;rest Germanie &t;e be Donua w&ae;ron  forhergedon Italiam o&t; rafennan &t;a burg; &amp; Sw&ae;fas forhergedon ealle Galliam; &amp; Gotan oferhergedon eall Creca lond  &amp; &t;a l&ae;ssan Asiam; &amp; Sermende genieddon ealle Dati from Romana onwalde; &amp; Hunas forhergedon Pannoniam; &amp; Parthe forhergedon Mesopotamiam  &amp; ealle Sirie. 
 Toeacan &t;&ae;m Romane h&ae;fdon gewin betuh him selfum. 
 &AE;fter &t;&ae;m Gallienus wear&d; ofslagen on Medialane &t;&ae;re byrig from his agnum monnum. 
 &AE;fter &t;&ae;m &t;e Romeburg getimbred w&ae;s M wintra &amp; XXV  feng Claudius to Romana onwalde. 
 &T;y ilcan geare he oferwon Gotan  &amp; hie adraf ut of Crecum. 
 &amp; him Romane gedydan &ae;nne gyldenne scield  &t;&ae;re d&ae;da to weor&d;mynte  &amp; ane gyldene anlicnesse  &amp; ahengon hie up on hiora Capitoliam. 
 &T;&ae;s on &t;&ae;m &ae;fterran geare he gefor  &amp; his bro&t;or Quintillus feng to &t;&ae;m onwalde. 
 &amp; &t;&ae;s on &t;&ae;m seofonteo&t;an d&ae;ge he wear&d; ofslagen. 
 &AE;fter &t;&ae;m &t;e Romeburg getimbred w&ae;s M wintra &amp; XXVII  feng Aurelius to Romana onwalde  &amp; hiene h&ae;fde V ger &amp; VI mona&d;. 
 &amp; adraf Gotan be nor&t;an Donua  &amp; &t;onan for on Sirie  &amp; hie geniedde eft to Romana onwalde. 
 &amp; si&t;&t;an he for on Gallie  &amp; ofslog Tetricum &t;one mon  for &t;y &t;e he hi him teah to anwalde. 
 &AE;fter &t;&ae;m he bebead cristenra monna ehtnesse  &amp; ra&d;e &t;&ae;s wear&t; ofslagen. 
 &AE;fter &t;&ae;m &t;e Romeburg getimbred w&ae;s M wintra &amp; XXXII  feng Tacitus to Romana onwalde  &amp; &t;&ae;s on &t;&ae;m sixtan mon&t;e he wear&t; ofslagen on Ponto &t;&ae;m londe. 
 &AE;fter &t;&ae;m Floriam feng to &t;&ae;m onwalde  &amp; w&ae;s ofslagen &t;&ae;s on &t;&ae;m &t;riddan mon&t;e on Th&ae;rsa &t;&ae;m londe. 
 &AE;fter &t;&ae;m &t;e Romeburg w&ae;s getimbred M wintra &amp; XXXIII  feng Brobus to Romana onwalde  &amp; hiene h&ae;fde VI ger &amp; IIII mona&d;. 
 &amp; he adyde Hunas of Gallium. 
 &amp; he ofslog Saturninus  &t;e &ae;fter &t;&ae;m onwalde wonn. 
 &AE;fter &t;&ae;m he ofslog Proculus &amp; Bonorum; &t;a gierndon eac &ae;fter &t;&ae;m onwalde. 
 &AE;fter &t;&ae;m he wear&d; self ofslagen on Sirmie &t;&ae;re dune. 
 &AE;fter &t;&ae;m &t;e Romeburg getimbred w&ae;s M wintra &amp; XXXIX  feng Carus to Romana onwalde  &amp; hiene h&ae;fde II ger. 
 &amp; gefeaht tuwwa wi&d; Parthe  &amp; geeode hiora burga twa; &t;a w&ae;ron on Tigris sta&t;e &t;&ae;re ie. 
 Ra&t;e &t;&ae;s hiene ofslog an &t;unor. 
 &amp; his sunu Numerianus feng to &t;&ae;m onwalde. 
 &amp; ra&t;e &t;&ae;s hiene ofslog his agen sweor. 
 &AE;fter &t;&ae;m &t;e Romeburg getimbred w&ae;s M wintra &amp; XLI  feng Dioclitianus to Romano onwalde  &amp; hiene h&ae;fde XX wintra. 
 He gesette under him gingran casere  Maximus w&ae;s haten  &amp; hiene sende on Gallie  for &t;on &d;e hie &t;a niwlice h&ae;fdon gewinn up ah&ae;fen  ac he hie &t;a ie&d;elice ofercom. 
 On &t;&ae;re tide w&ae;ron Dioclitie III cyningas on winnende: Caucarius on Bretlande  &amp; Achileus of Egypta londe  &amp; Marseus of Persum. 
 &T;a gesette he III caseras under him: an w&ae;s Maximianus  o&t;er Constantius  &t;ridda Galerius. 
 Maximianus he sende on Affricam  &amp; he oferwonn hiora wi&t;erwinnan. 
 &amp; Constantius he sende on Gallie  &amp; he oferwonn Alamanni &t;&ae;t folc  &amp; si&t;&t;an he geeode Brettaniam &t;&ae;t igland. 
 &amp; he self Dioclitianus for on &ae;gypte  &amp; bes&ae;t Achileus &t;one cyning eahta mona&d; on Alexandria &t;&ae;re byrig  o&d; hiene &t;a burgleode him ageafon  &amp; he si&t;&t;an oferhergeade ealle Egypte. 
 &amp; Galerius he sende on Perse  &amp; gefeaht II wi&d; Marseus &t;one cyning  &t;&ae;t hiera na&t;er n&ae;fde sige. 
 &AE;t heora &t;riddan gefeohte Galerius wear&t; gefliemed  &amp; mid micelre fyrhtnesse com to Dioclitiane. 
 Ac he his onfeng mid micelre unweor&d;nesse  &amp; hiene het iernan on his agenum purpurum fela mila beforan his r&ae;dw&ae;ne. 
 &AE;fter &t;&ae;m &t;e his mod w&ae;s mid &t;&ae;m bismre ahwet  he for eft on Perse  &amp; hie gefliemde  &amp; Marseus gefeng  &amp; his wif  &amp; his bearn. 
 &T;a onfeng Dioclitianus Galerius weor&d;lice. 
 &AE;fter &t;&ae;m Dioclitianus &amp; Maximianus bebudon ehtnesse cristenra monna  Dioclitianus eastane  &amp; Maximianus westane. 
 &amp; for &t;on gebode gewurdon fela martyra on X wintra firste. 
 &T;a gewear&d; hi him betweonum &t;&ae;t hie woldon &t;a onwaldas forl&ae;tan  &amp; &t;a purpuran alecgan &t;a hie weredon  &amp; woldon hiera dagas on seftnesse geendian. 
 &amp; &t;&ae;t swa gel&ae;ston. 
 Dioclitianus ges&ae;t on Nicomidio &t;&ae;re byrig  &amp; Maximianus ges&ae;t on Mediolane &t;&ae;re byrig. 
 &amp; leton &t;a onwealdas to Galeriuse &amp; to Constantiuse. 
 &amp; hi hiene tod&ae;ldon si&t;&t;an on tu: Galerius nom Ilirice  &amp; begeondan &t;&ae;m &t;one eastende  &amp; &t;one m&ae;stan d&ae;l &t;isses middangeardes; &amp; Constantius nom ealle Italie  &amp; Affricam  &amp; Ispanie  &amp; Gallie  &amp; Brettanie. 
 Ac he w&ae;s hwon giernende &t;issa worold&t;inga &amp; micelra onwalda  &amp; for &t;&ae;m he forlet his agnum willan Italiam &amp; Affricam to Galeriuse. 
 &T;a gesette Galerius II cyningas under him: o&t;er w&ae;s haten Seuerus  &t;&ae;m he gesealde Italiam &amp; Africam  &amp; Maximianus he gesette on &t;a eastlond. 
 On &t;&ae;m dagum Constantius  se mildesta monn  for on Brettannie  &amp; &t;&ae;r gefor. 
 &amp; gesealde his suna &t;&ae;t rice Constantinuse  &t;one he h&ae;fde be Elenan his ciefese. 
 &T;a wolde Maxentius  Maximianuses sunu  habban &t;one anwald on Italiam. 
 &T;a sende Galerius him ongean Seuerus mid fierde  &t;e him se onweald &ae;r geseald w&ae;s  &amp; he &t;&ae;r beswicen wear&d; from his agnum monnum  &amp; ofslagen  neah Rafenne &t;&ae;re byrig. 
 &T;a Maximianus geacsade &t;&ae;t his sunu feng to &t;&ae;m onwalde  he &t;a hr&ae;dlice forlet &t;a burg &t;e he on geseten w&ae;s  &amp; &t;ohte his sunu to beswicanne  &amp; him si&t;&t;an fon to &t;&ae;m onwalde. 
 Ac &t;a hit se sunu anfunde  &t;a adr&ae;fde he &t;one f&ae;der. 
 &amp; he fleah on Gallie  &amp; wolde Constantinus beswican his a&t;um  &amp; habban him &t;&ae;t rice. 
 Ac hit anfunde his dohtor  &amp; hit Constantinuse as&ae;de  &amp; he hiene afliemde si&t;&t;an on Masiliam; &amp; he &t;&ae;r ofslagen wear&d;. 
 &T;a gesealde Galerius Lucinuse Italiam &amp; Affricam; &amp; he het ealle &t;a cristnan &t;e &t;&ae;r betste w&ae;ron gebringan on el&t;eode. 
 &AE;fter &t;&ae;m he wear&d; on micelre untrumnesse  &amp; him to gehet monigne l&ae;ce. 
 &amp; heora nan him ne mehte bion nane gode. 
 Ac him s&ae;de heora an &t;&ae;t hit w&ae;re Godes wracu. 
 &T;a het he &t;&ae;t mon &t;a cristnan eft gebrohte on heora earde  &ae;lcne &t;&ae;r he &ae;r w&ae;s; swa &t;eah he gefor on &t;&ae;re mettrymnesse  &amp; Lucinius feng to &t;&ae;m onwalde. 
 &AE;fter &t;&ae;m wera&t; gewinn betuh Constantinuse &amp; Maxentiuse  &amp; ra&d;e &t;&ae;s Constantinus ofslog Maxentius binnan Rome  &ae;t &t;&ae;re brycge &t;e mon Moluia het. 
 On &t;&ae;m dagum Maximinus bebead cristenra monna ehtnesse  &amp; ra&d;e &t;&ae;s gefor on Tharsa &t;&ae;re byrig. 
 On &t;&ae;m dagum Lucinius bebead &t;&ae;t nan cristen mon ne come on his hierede ne on his f&ae;relte. 
 &amp; ra&t;e &t;&ae;s wear&d; gewin betuh him &amp; betuh Constantinuse &amp; oftr&ae;dlica gefeoht  o&t; Constantinus gefeng Lucinius  &amp; hiene si&t;&t;an het beheafdian  &amp; si&t;&t;an feng to eallum Romana onwalde. 
 On &t;&ae;m d&ae;gum Arrius se m&ae;ssepresbyter wear&t; on gedwolan ymb &t;one ryhtan geleafan. 
 Ymb &t;one timan w&ae;s gegaderad III hund biscepa &amp; eahtatiene  hiene to oferflitanne &amp; to amansumianne. 
 On &t;&ae;m dagum Constantinus ofslog Crispum his sunu  &amp; Lucinius his swostor sunu  &t;&ae;t nan monn nyste hw&ae;t se gylt w&ae;s  buton him anum. 
 &AE;fter &t;&ae;m he under&t;iedde him selfum monege &t;eoda &t;e &ae;r w&ae;ron Romanum ungewilde. 
 &amp; het atimbran ane burg on Crecum  &amp; het hie be him hatan Constantinopolim. 
 He bebead &ae;rest monna &t;&ae;t mon cirican timbrede  &amp; &t;&ae;t mon beluce &ae;lc diofolgieldhus. 
 He gefor ymb XXXI wintra &t;&ae;s &t;e he rice h&ae;fde  on anum tune neah Nicomedio &t;&ae;re byrig. 
 &AE;fter &t;&ae;m &t;e Romeburg getimbred w&ae;s M wintra &amp; XCI  feng Constantius to &t;&ae;m onwalde mid his II bro&t;rum  Constantine &amp; Constante. 
 &amp; he Constantius hit h&ae;fde XXIIII wintra. 
 Hie wurdon ealle &t;a gebro&t;or on &t;&ae;m Arianiscan gedwolan. 
 Constantinus &amp; Constans wunnon him betweonum  o&t; Constantinus wear&d; ofslagen. 
 &AE;fter &t;&ae;m Magnentius ofslog Constans  &amp; feng him to &t;&ae;m rice  &t;&ae;t w&ae;s Galliam &amp; Italiam. 
 On &t;&ae;m dagum Ilirice gesetton Ueteromonem &t;one mon to hiora anwealde  to &t;on &t;&ae;t hie si&t;&t;an mehten winnan wi&d; Magnentiuse; &amp; hi hiene nieddon to leornunga  &t;eh he gewintred w&ae;re. 
 Ac Constantinus hiene ben&ae;mde &ae;g&t;er ge &t;&ae;s onwaldes  ge &t;&ae;re purpuran &t;e he werede  ge &t;&ae;re scole &t;e he on leornode. 
 &AE;fter he gefeaht wi&d; Magnentiuse  &amp; hiene gefliemde  &amp; bedraf into Luchina &t;&ae;re byrig; &amp; he hiene selfne si&t;&t;an ofsticode. 
 &AE;fter &t;&ae;m Constantius gesette Iulianus to casere under him  se w&ae;s &ae;r &t;&ae;m to diacone gehalgod  &amp; sende hiene on Gallie mid firde; &amp; he hr&ae;dlice oferwon ealle &t;e &t;a on Gallie wunnon; &amp; w&ae;s &ae;fter &t;&ae;re d&ae;d&ae; swa up ah&ae;fen &t;&ae;t he wolde ealne Romana onwald him geagnian  &amp; mid firde w&ae;s farende &t;&ae;r Constantius w&ae;s mid o&t;erre fierde wi&t; Parhte. 
 &T;a he &t;&ae;t geacsade &amp; him ongeanweard w&ae;s  &t;a he gefor on &t;&ae;m f&ae;relte. 
 &amp; Iulianus feng to &t;&ae;m onwalde  &amp; hiene h&ae;fde an gear &amp; eahta mona&d;. 
 &T;a w&ae;s he sona geornfull &t;&ae;t he wolde diegellice &t;one cristendom onwendan &amp; forbead openlice &t;&ae;t mon nane f&ae;ste boc ne leornode  &amp; s&ae;de eac &t;&ae;t nan cristen mon ne moste habban n&ae;nne his sunderfolge&t;a  &amp; hie mid &t;&ae;m &t;ohte beswican. 
 Ac ealle hie w&ae;ron &t;&ae;s wordes  swa we hit eft secgan hierdon  cw&ae;&d; Orosius  &t;&ae;t him leofre w&ae;s se cristendom to beganne &t;onne his scira to habbanne. 
 &AE;fter &t;&ae;m he gegaderade fierd  &amp; wolde faran on Perse  &amp; bebead  &t;onne he eft w&ae;re eastane hamweard  &t;&ae;t mon h&ae;fde anfiteatrum geworht &ae;t Hierusalem  &t;&ae;t he mehte Godes &t;eowas on don  &t;&ae;t hie dior &t;&ae;rinne abite. 
 Ac god gewr&ae;c on &t;&ae;m f&ae;relte swi&t;e gedafenlice on &t;&ae;m arleasan men his arlease ge&t;oht  mid &t;&ae;m &t;&ae;t hiene gemette an mon  &t;a he for from Actesifonte &t;&ae;re byrig  gelicost &t;&ae;m &t;e he fliema w&ae;re  &amp; him s&ae;de &t;&ae;t he hiene mehte l&ae;dan &t;urh &t;&ae;t westen  &t;&ae;t he on Perse on ungearwe become. 
 Ac &t;a he hiene tomiddes &t;&ae;s westennes h&ae;fde gel&ae;dd  &t;a geswac he him &t;&ae;t nan mon nyste &t;&ae;s f&ae;reltes hw&ae;r he com  ac foran hw&ae;rfigiende geond &t;&ae;t westen  &t;&ae;t he nyste hw&ae;r he ut sceolde  o&t; &t;&ae;s folces w&ae;s fela forworden  &ae;g&t;er ge for &t;urste ge for h&ae;te. 
 &T;a com him ongean an uncu&d; mon  &amp; ofstong Iulianus. 
 &AE;fter &t;&ae;m &t;e Romeburg getimbred w&ae;s M wintra &amp; I hund &amp; XVII  feng Iuuinianus to Romana onwalde. 
 Hiene mon geceas on &t;&ae;m westenne  &t;y ilcan d&ae;ge &t;e mon Iulianus ofstong. 
 He gesealde Persum Nissibi &t;a burg  &amp; healfe Mesopotamiam &t;&ae;t lond  wi&t; &t;&ae;m &t;e hie of &t;&ae;m londe mosten buton la&t;e. 
 On &t;&ae;m eahto&t;an mon&t;e &t;&ae;s &t;e he to &t;&ae;m onwalde feng  he wolde faran on Ilirice. 
 &T;a w&ae;s he sume niht on anum nicealtan huse. 
 &T;a het he betan &t;&ae;rinne micel fyr  for &t;on hit w&ae;s ceald weder. 
 &T;a ongon se cealc mid ungemete stincan; &t;a wear&t; Iuninianus mid &t;&ae;m br&ae;&t;e ofsmorod. 
 &AE;fter &t;&ae;m &t;e Romeburg getimbred w&ae;s M wintra &amp; XCVIII  feng Ualentinianus to Romana onwalde  &amp; hiene h&ae;fde endlefan gear. 
 He w&ae;s &ae;r &t;&ae;m Iulianuses cempena ealdormon. 
 He him bebead &t;&ae;t he forlete &t;one his cristendom o&d;&d;e his folga&d;. 
 &T;a w&ae;s him leofre &t;&ae;t he forlete his folga&d; &t;onne &t;one cristendom; ac him gefylste God eft to maran are  &t;a he &t;a l&ae;ssan for his lufan forlet  &amp; &t;&ae;t he &t;&ae;s ilcan rices ahte geweald &t;e his wi&d;erwinna &ae;r ahte. 
 Ra&d;e &t;&ae;s he gesealde Ualente his bre&d;er healf his rice. 
 &amp; he het ofslean Percopiosus  &t;e &t;a ricsian wolde  &amp; monege o&d;re mid him. 
 Ualens w&ae;s gel&ae;red from anum Arrianiscan biscepe  Eudoxius w&ae;s haten  ac he hit h&ae;l swi&d;e f&ae;ste wi&d; his bro&d;or  for &t;on he wiste &t;&ae;t he hit on him wrecan wolde  gif he anfunde &t;&ae;t he on o&t;ran geleafan w&ae;re  on o&t;ran he self w&ae;s  for &t;on he wiste hu f&ae;stmod he w&ae;s &ae;r on his geleafan  &t;a he l&ae;ssan onwald h&ae;fde. 
 On &t;&ae;m ilcan geare Godenric  Gotena cyning  gedyde fela martyra on his &t;eode cristenra monna. 
 On &t;&ae;m dagum Ualentinianus geniedde eft &t;a Seaxan to hiera agnum lande  &t;a hie woldon winnan on Romane; &t;a w&ae;ron eardf&ae;ste neh &t;&ae;m garsecge. 
 &amp; Burgendum he gestierde eac &t;&ae;t hie on Gallie ne wunnon; mid &t;&ae;m him w&ae;s swi&t;ost gestiered &t;&ae;t him mon gehet fulwiht. 
 On &t;&ae;m enleftan geare his rices Sermende hergedon on Pannoniam; &t;a he &t;iderweard w&ae;s mid fierde  &t;a gefor he on blodryne. 
 &AE;fter &t;&ae;m &t;e Romeburg getimbred w&ae;s M wintra &amp; an hund &amp; XXVIIII  feng Ualens  Ualentinianuses bro&t;or  to Romana onwalde; &amp; Gratianus  Ualentinianuses sunu  feng to Italia anwalde  &amp; to Gallia  &amp; to Ispania  under Ualense. 
 He &t;a Ualens o&d;ewde openlice &t;&ae;t he &ae;r diegellice gehyd h&ae;fde  swa &t;&ae;t he bebead &t;&ae;t munecas  &t;e woroldlica &t;ing forgan sculon  &amp; w&ae;pna gefeoht  &t;&ae;t hie w&ae;pena namen  &amp; mid &t;&ae;m fuhte  &amp; yfel dyde mid o&t;rum monnum. 
 &amp; sende on Egypte &amp; het toweorpan eal &t;a munuclif &t;e his bro&d;or &ae;r gesta&t;elade; &amp; sume &t;a munecas he het ofslean  sume on el&t;iede fordrifan. 
 On &t;&ae;m dagum Firmus w&ae;s haten sum mon on Africum  se w&ae;s &t;&ae;r wilniende &t;&ae;s onwaldes. 
 &T;a sende Ualens &t;ider Theodosius his ealdormon mid fierde  &t;&ae;s godan &t;eodosiuses f&ae;der  &t;e eft w&ae;s casere. 
 On &t;&ae;m f&ae;relte Firmus wear&d; gefangen  &amp; for&t; gel&ae;ded to sleanne. 
 &T;a b&ae;d he self &t;&ae;t hiene mon &ae;r gefulwade  &amp; &t;a he gefulwad w&ae;s  he w&ae;s &t;urh &t;&ae;s m&ae;ssepreostes lare &t;e hiene fulwade on swa fullum geleafan heofonrices  &t;&ae;t he cw&ae;&d; to &d;&ae;m folce  Do&d; nu swa ge willen  &amp; him self leat for&t; &t;&ae;t him mon aslog &t;&ae;t heafod of  &amp; wear&d; Cristes martyre. 
 On &d;&ae;m dagum Gratianus gefeaht on Gallium wi&d; Alomonne &t;&ae;m folce  &amp; heora fela M ofslog. 
 On &t;&ae;m &d;riddan geare his rices  &t;a he &t;&ae;t m&ae;ste woh dyde wi&d; &t;a Godes &t;eowas  &t;a adrifon hine Gotan ut of hiora earde  &amp; hie foran si&t;&t;an ofer Donua &t;a ea on Ualenses rice  &amp; wilnedon to him &t;&ae;t hie mosten on his rice mid fri&d;e gesittan. 
 &T;a oferhogode he &t;&ae;t he him a&d;er dyde  o&t;&t;e wiernde  o&t;&t;e tig&t;ade  ac hie let sittan &t;&ae;r &t;&ae;r hie woldon. 
 Ac his gerefan &amp; his ealdormen nieddon hi &ae;fter gafole  &amp; micel geflit h&ae;fdon ymb &t;&ae;t  o&t; &t;a Gotan hie mid gefeohte gefliemdon. 
 &T;a Ualens &t;&ae;t geacsade on Antiochia &t;&ae;re byrig  &t;a wear&d; he swi&t;e sarig  &amp; ge&t;ohte his misd&ae;da  hu hi hiene b&ae;don ryhtes geleafan &amp; fulwihtes b&ae;&d;es  &amp; he him sende Arrianisce biscepas to lareowum &amp; gedwolmen  swa he self w&ae;s  &amp; hw&ae;t he h&ae;fde Godes &t;eowum on oftsi&t;as to la&d;e gedon; het &t;eh sendon &ae;fter  &t;&ae;r he &ae;nigne libbendne wiste  &t;eh he &t;&ae;t to late dyde &amp; him si&t;&t;an het gearian. 
 On &t;&ae;m feor&t;an geare his rices he gefeaht wi&t; Gotan  &amp; gefliemed wear&d;  &amp; bedrifen on anne tun  &amp; &t;&ae;r wear&d; on anum huse forb&ae;rned. 
 &T;&ae;r w&ae;s swi&t;e ryht dom geendad &t;&ae;t hie &t;one woroldlice forb&ae;rndon &t;e hie &t;ohte b&ae;rnan on ecnesse. 
 &AE;fter &t;&ae;m &t;e Romeburg getimbred w&ae;s M wintra &amp; C &amp; XXXIII  feng Gratianus to Romana onwalde  &amp; hiene h&ae;fde VI ger; &amp; gesette Theodosius him to fultume  for &t;on him ge&t;uhte &t;&ae;t &t;a &t;eoda &t;a hiora wi&d;erwinnan w&ae;ron w&ae;ren to swi&d;e gestrongade &t;&ae;t hie mon leng ne mehte mid gefeohtum oferswi&t;an. 
 Ac Theodosius genam fri&t; wi&d; hie  &amp; on &t;&ae;re sibbe he l&ae;dde Athanaricus hiora cyning mid him to Constantinopolim &t;&ae;re byrig; &amp; &t;&ae;r ra&d;e &t;&ae;s his lif geendade. 
 Ra&d;e &t;&ae;s &t;e Gotan angeaton hu god Theodosius w&ae;s  &ae;g&t;er ge hie  ge ealle &t;a &t;eoda &t;e on Sci&t;&t;ium w&ae;ron  gecuron his fri&d;. 
 On &t;&ae;m dagum gecuron Brettanie Maximianus him to casere ofer his willan. 
 Se w&ae;re wier&d;e ealra Romana onwaldes for his monigfealdum dugu&d;um  buton &t;&ae;t he &t;a wi&t; his hlaford won for o&d;ra monna lare. 
 &amp; ra&d;e &t;&ae;s for on Gallie  &amp; Gratianus ofslog  &amp; Ualentinianus his bro&d;or he adraf ut of Italiam  &t;&ae;t he o&d;fleah to Theodosiuse. 
 &AE;fter &t;&ae;m &t;e Romeburg getimbred w&ae;s M wintra &amp; C &amp; XXXVIII  feng Theodosius to Romana onwalde  &amp; hiene h&ae;fde XI ger. 
 He h&ae;fde VI gearum &ae;r onwald ofer &t;a eastd&ae;las. 
 He &t;a Theodosius w&ae;s &t;encende hu he Gratianus his hlaford gewrecan mehte  &amp; eac his bro&d;or on &t;&ae;m onwalde gebringan. 
 &amp; fird gel&ae;dde on Italie  &t;&ae;r Maximus mid firde bad &ae;t Aquilegia &t;&ae;re byrig  &amp; his ealdormen Andregatia h&ae;fde beboden &t;a clusan to healdanne. 
 Ac se ealdormon hie bet&ae;hte ly&t;rum monnum to healdonne  &amp; &t;ohte him self on scipun to farenne east ymbutan  &amp; &t;onne bestelan on Theodosius hindan. 
 Ac mid &t;&ae;m &t;e he from &t;&ae;re clusan afaren w&ae;s wi&t; &t;ara scipa  &t;a com Theodosius &t;&ae;rto  &amp; funde &t;&ae;r&ae;t feawa men  &t;a w&ae;ron yfele &amp; earge; &amp; he hie ra&d;e aweg a&t;ewde  &amp; &t;a clusan tobr&ae;c  &amp; si&t;&t;an for ofer &t;a muntas  o&t; he com to Aquilegia  &amp; Maximus ofslog. 
 &T;a &t;&ae;t se ealdormon hierde  &t;a adrencte he hiene selfne. 
 Hu ie&d;elice God geendade &t;&ae;t micle gewin mid hiora twegea fielle  &t;e Maximus &amp; his ealdormon h&ae;fdon up ah&ae;fen mid monigum &t;eodum. 
 &AE;fter &t;&ae;m feng eft Ualentinianus to his rice. 
 &amp; &t;&ae;s ymb II ger  &t;a he on Gallie com  hiene ofsmorode Ambogestes his ealdormon  &amp; hiene si&t;&t;an mid rapum be &t;&ae;m sweoran up aheng  gelicost &t;&ae;m &t;e he hiene self unwitende h&ae;fde awierged; &amp; gesette Eugenius to &t;&ae;m rices noman  &t;&ae;t he casere w&ae;re  &amp; feng him self to &t;&ae;m onwalde  for &t;on &t;e he ne mehte self habban &t;&ae;s onwaldes noman  for &t;y he n&ae;s Romanisc; ac l&ae;rde &t;one o&t;erne &t;&ae;t he diofolgield georne beeode. 
 &T;a gel&ae;dde Theodosius eft fird wi&d; him tw&ae;m to &t;&ae;re ilcan clusan &t;e he &ae;r h&ae;fde wi&d; Maximus. 
 &T;a sende Theodosius Gotene fultum beforan him  &t;&ae;t hie &t;a clusan tobr&ae;con; ac hie wurdon utan ymbfaren of &t;&ae;m muntum  &amp; ealle ofslagen: &t;&ae;t w&ae;ron X M. 
 &T;a for Theodosius &t;iderweard  &amp; wiste &t;&ae;t hiene mon wolde mid &t;&ae;m ilcan wrence be&t;ridian. 
 &T;a hie tog&ae;dereweard foran  &t;a &t;ohton Eugenius &amp; Arbogestes &t;&ae;t hie sceoldon &ae;rest of &t;&ae;m muntum hie gebigan mid hiora flana gescotum  ac him onsende God swelcne wind ongean &t;&ae;t hie ne mehton from him n&ae;nne flan asceotan  ac &ae;lc com o&t;er &t;ara  o&t;&t;e on hie selfe  o&t;&t;e on &t;a eor&t;an. 
 &amp; Theodosius h&ae;fde &t;one wind mid him &t;&ae;t his fultum mehte m&ae;stra &ae;lcne heora flana on hiora feondum af&ae;stnian. 
 &T;&ae;r wear&d; Eugenius ofslagen  &amp; Arbogastes ofstang hiene selfne. 
 &AE;fter &t;&ae;m Theodosius for on Italie. 
 &T;a he com to M&ae;gelan &t;&ae;re byrig  &t;a geendade he his lif  &amp; betahte his tw&ae;m sunum &t;one onwald. 
 &AE;fter &t;&ae;m &t;e Romeburg getimbred w&ae;s M wintra &amp; C &amp; XLIX  feng Archadius to anwalde  to &t;&ae;m eastd&ae;le  &amp; hine h&ae;fde XII ger; &amp; Onorius to &t;&ae;m westd&ae;le  &amp; nugiet h&ae;f&d;  cw&ae;&d; Orosius. 
 &amp; for &t;&ae;m &t;e hie geonge w&ae;ron  he hie betahte his tw&ae;m ealdormonnum to bewitanne: Archadius w&ae;s betaht Rufinuse  &amp; Onorius w&ae;s betaht Stilecan. 
 Ac hie gecy&d;don ra&d;e &t;&ae;s hwelce hlafordhyldo hi &t;ohton to gecy&t;anne on hiora ealdhlafordes bearnum  gif hi hit &t;urhteon mehten: Rufinus wolde habban him self &t;one anwold &t;&ae;r east  &amp; Stileca wolde sellan his suna &t;isne her west. 
 &amp; for &t;&ae;m feondscipe he forlet Gotan on Italie mid hiora twam ciningum  Alrican &amp; R&ae;dgotan  &amp; &t;ohte  si&t;&t;an &t;&ae;t folc oferfunden w&ae;re  &t;&ae;t hie si&t;&t;an wolde eall &t;&ae;t he wolde; &amp; wende eac &t;&ae;t he &t;&ae;m Gotan &t;&ae;s gewinnes mehte ra&d;e gestieran  for &t;on he of hiora lande geboren w&ae;s. 
 Ra&d;e &t;&ae;s Alrica wear&d; cristen; &amp; R&ae;dgota h&ae;&t;en &t;urhwunade  &amp; d&ae;ghwamlice w&ae;s blotende diofolgildum mid monslihtum  &amp; simle him w&ae;s leofast &t;&ae;t &t;a w&ae;ron Romanisce. 
 Nugiet eow Romane m&ae;g gescomian  cw&ae;&d; Orosius  &t;&ae;t ge swa heanlic ge&t;oht sceoldon on eow geniman for anes monnes ege &amp; for anes monnes geblote  &t;&ae;t ge s&ae;don &t;&ae;t &t;a h&ae;&d;nan tida w&ae;ron beteran &t;onne &t;a cristnan  &amp; eac &t;&ae;t eow selfum w&ae;re betere &t;&ae;t ge eowerne cristendom forleten  &amp; to &t;&ae;m h&ae;&d;eniscan &t;eawum fenge  &t;e eowre ieldran &ae;r beeodon. 
 Ge magon eac ge&t;encan hu hean he eft wear&t; his geblota &amp; his diofolgilda &t;e he on gelifde  &t;a &t;a ge hiene gebundenne h&ae;fdon  &amp; hiene si&t;&t;an atugon swa swa ge woldon  &amp; ealne his fultum. 
 &T;&ae;t w&ae;s  swa swa ge selfe s&ae;don  II C M  swa eower nan ne wear&d; gewundod. 
 &AE;fter &t;&ae;m &t;e Romeburg getimbred w&ae;s M wintra &amp; C &amp; IIII &amp; siextegum  God gedyde his miltsunge on Romanum  &t;a &t;a he hiora misd&ae;da wrecan let  &t;&ae;t hit &t;eh dyde Alrica se cristena cyning &amp; se mildesta. 
 &amp; he mid swa lytle ni&t;e abr&ae;c Romeburg  &t;&ae;t he bebead &t;&ae;t mon n&ae;nne mon ne sloge  &amp; eac &t;&ae;t man nanuht ne wanade ne ne yfelade &t;&ae;s &t;e on &t;&ae;m ciricum w&ae;re. 
 &amp; sona &t;&ae;s on &t;&ae;m &t;riddan d&ae;ge hie aforan ut of &t;&ae;re byrig hiora agnum willan  swa &t;&ae;r ne wear&d; nan hus hiora willum forb&ae;rned. 
 &T;&ae;r genom Hettulf  Alrican m&ae;g  Onorius swostor &t;&ae;s cyninges  &amp; si&t;&t;an wi&d; hine ge&t;ingade  &amp; hi him to wife nam. 
 Si&t;&t;an s&ae;ton &t;a Gotan &t;&ae;r on lande  sume be &t;&ae;s caseres willan  sume his unwillan; sume hi foron on Ispanie  &amp; &t;&ae;r ges&ae;ton  sume on Affrice. 
