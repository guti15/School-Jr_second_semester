 Be gecyrrednysse. 
 Hit is ger&ae;d on &d;am godcundan gewritum &amp; &t;us his gecweden  Sunu  ne yld &t;u na  &t;&ae;t &t;u to Gode gecyrre. 
 For&t;on &t;u nast  hw&ae;t se towearda d&ae;g &t;e bringe&d;. 
 Se&t;e ylde&d;  &t;&ae;t he to Gode ne gecyrre  he rena&d; pleoh his agene sawle  for&t;on&t;e se dea&d; hit no nyl&d;. 
 Se dea&d;  gif he cim&d; to &t;am  &t;e &t;&ae;t ylde&d;  &t;&ae;t he to Gode gecyrran ne wyle  butan tweon he hine gel&ae;de&d; to ecum witum. 
 &T;&ae;t his swi&d;e unhalwendlic  ge&t;oht  &t;&ae;t wa ymb &t;a mergenlican cyrringe &t;&ae;nce &amp; &t;a andweardan agimeleasige. 
 Gehyrest &t;u synfulla  to won yldest &t;u  &t;&ae;t &t;u to Gode gecyrre? 
 For hwon ne ondr&ae;dest &t;u &t;e  &t;&ae;t &t;e ferdea&d; bereafie &t;&ae;s d&ae;ges &t;inre gehwyrfednesse? 
 Nast &t;u  &t;&ae;t men f&ae;rlice swelta&d;? 
 Nu &t;a &t;&ae;t god is  &t;&ae;t mon his senna forl&ae;te &amp; to Gode gecirre  do we wylc man hra&d;e. 
 For&d;on&t;e God us gehate&d; forgyfenesse  gif we to him gecyrran willa&d;  &amp; he us n&ae;nigne fyrstmearc ne hate&d; langes lifes  for &t;on gehwyrfe gehwilc man hine sylfne hra&d;e to Gode  &amp; forl&ae;te se arleasa man his unrihtwisnesse wegas. 
 For&t;on  gif f&ae;runga cym&d; se ytemesta d&ae;g  &t;onne bi&d; losod seo yldig  &amp; &t;&ae;r bi&d; to lafe &t;&ae;t rice &t;am synfullan men. 
 Gif &t;u nelle losian  gecyr to Gode  &t;onne leofest &t;u. 
 Ne scealt &t;u na georwenan be &t;ira synna forgyfenesse. 
 Ac gecyr to Gode  &t;onne leofast &t;u  &amp; to d&ae;dbote. 
 &T;u cwyst cras  &t;&ae;t is leden word  &amp; hit his on ure ge&t;eode tomorgene. 
 Ac for hwon nelt &t;u tod&ae;g? 
 &T;u cwyst  hwylc yfel is &t;&ae;t  &t;&ae;t ic cwe&d;e tomergen? 
 Ic cwe&d;e  hwilc yfel is &t;&ae;t  &t;&ae;t ic cwe&d;e  &t;&ae;t &t;u tod&ae;ge to Gode gecyrre? 
 Nu  hwonne &t;u cwyst min lif bi&d; lange  &t;onne cw&ae;&d;e ic  hit lange sie  sie hit god  gif hit scort sie  sie hit eac god. 
 Gif &t;u tun bigest  &t;onne &t;u wilt godne bicgan. 
 Gif &t;u wif nimest  &t;u wilnast  &t;&ae;t hit god sie. 
 Gif &t;u bearn hafast  &t;u wyscest  &t;&ae;t &t;a sin gode. 
 Swa ic eac nu be &t;am wacestan &t;ingum cw&ae;&d;e  gif &t;u seos bigest  nylt &t;u  &t;&ae;t hi sin yfele. 
 &amp; wilt  &t;&ae;t &t;in lif si yfel? 
 On hwon abelh &t;e &t;in lif? 
 Forhwon wilt &t;u beon ana yfel betweoxn eallum &t;inum godum? 
 Ne lata &t;u  &t;&ae;t &t;u to Gode gecyrre  ne geyld &t;u hit of d&ae;ge to d&ae;ge. 
 &T;is sind Godes word  n&ae;s mine. 
 Ne geherest &t;u &t;as word from me  ac wit hie gehyra&d; begen fram Gode. 
 Nu  hwonne &t;u cwyst cras  cras. &t;&ae;t is tomorgen  tomorgen. 
 Cras eawla &t;&ae;t is hr&ae;fnes st&ae;fn. 
 Se hr&ae;fen ne gecyrde na to Noes earce  ac seo culfre cyrde. 
 Gif &t;u &t;onne wilt don d&ae;dbote  &t;onne &t;u syngian ne miht  &t;onne forl&ae;ta&d; &t;e &t;ine synna  nalles &t;u hie. 
 Genoh fremde bi&d; se man d&ae;dbote don  &ae;r he eald sie. 
 Hit is to andr&ae;danne  &t;&ae;t he sie geni&d;rad eft  &t;onne he him mildheortnysse wene&d;. 
 So&d;lice ne m&ae;g se man him &t;onne him nanre mildheortness wenan ne forgyfenesse  se&t;e nu forleosa&d; &t;a get&ae;san tide &t;&ae;re d&ae;dbote. 
 &T;&ae;r ne m&ae;g se man geearnian  &t;&ae;t he bide&d;  se&d;e her nolde gehyran  &t;&ae;t God bebead. 
 Se&t;e nu &t;&ae;re forgifenan tide &t;&ae;r d&ae;dbote forleasa&d;  holinga he eft cleopa&d; beforan Cristes heahsetle. 
 Nu&t;a sceal &ae;lc mon  &t;&ae;t he to Gode gecyrre &t;a hwile &t;e he m&ae;ge  &t;e l&ae;s  gif he nu nelle &t;a hwile &t;e he m&ae;ge  eft &t;onne he late wille  &t;&ae;t he ne m&ae;ge. 
