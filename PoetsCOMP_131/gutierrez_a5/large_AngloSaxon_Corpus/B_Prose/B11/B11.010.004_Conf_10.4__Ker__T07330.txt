 O homo indicabo tibi quid sit bonum. &d;u man &t;e god secst and me h&ae;fst gesoht on godes willan nu wylle ic &t;e t&ae;can hw&ae;t &t;e is god to donne on godes naman se god &t;e w&ae;s &ae;fre butan &ae;lcum angynne  se by&d; &ae;fre butan &ae;lcum ende. 
 Gelyf eac &t;&ae;t &t;u scealt arisan on domes d&ae;g mid &t;am ylcan lichaman and saule &t;e &t;u onstenst and &t;&ae;r agyldan gescead beforan godes &t;rymsetle ealra &t;&ae;ra &t;inga &t;e &t;u geworht h&ae;fst on wordum and on weorcum and on &t;inum diglum ge&t;ance and &t;&ae;r onfon swa hw&ae;&d;er &t;u nu her geearnost swa ecere blisse swa ecere susle. 
 And &ae;fter &t;yssum geleafan &t;u scealt lufian &t;inne drihten of ealre &t;inre heortan and of eallum &t;inum mode and of eallum &t;inum m&ae;gene and toforan eallum o&d;rum &t;ingum for&t;am he is ofer ealle o&d;re &t;incg to lufienne and to ondr&ae;denne and eac to wyr&d;ienne for&t;am ealle &t;incg synd &t;urh hine geworhte and gelyff&ae;ste. 
 Lufa sy&d;&d;an &ae;lcne cristenne mann be &t;am &t;e &t;onne to gebyrian wylle and hafa cl&ae;ne ge&t;anc on &t;ysse haligan tide and eac on o&d;rum timan to &ae;lcum cristenum menn. 
 And gyf &ae;nig man wi&d; &t;e agylt habbe on worde o&d;&d;e on weorce forgyf him &t;&ae;t for godes lufan gyt &t;u wylle &t;&ae;t god forgyfe &t;e &t;a gyltas &t;e &t;u wy&d; hine geworht h&ae;fst. 
 And hafa cl&ae;nnysse wordes and weorces &t;&ae;s &t;u gefor&d;ian m&ae;ge for&t;am nis gode &ae;lmihtigum nan god weorc fullice andfencge ne licweor&d;e butan cl&ae;nnysse ne seo cl&ae;nnys &t;e ma butan o&d;rum godum weorcum. 
 And f&ae;st &ae;lce d&ae;g on &t;ys halgum l&ae;ncgtenf&ae;sten to rihtes nones and to anes m&ae;les butan sunnand&ae;ge anum. 
 And forga hwit &ae;t &t;unresd&ae;g nyhst eastran butan &t;e untrumnys forwyrne &t;&ae;t &t;u hit forgan ne m&ae;ge ne swa f&ae;stan swa ic &t;e nu ges&ae;d habbe. 
 And syle &ae;lce d&ae;g &t;ine &ae;lmessan be &t;am &t;e &t;e to onhagie &t;eah hit ne sy ne mare &t;onne se feor&d;a d&ae;l &t;ines hlafes and an h&ae;rinc hit by&d; swa &t;eah gode andfencge. 
 Ne by&d; him na elles &t;in f&ae;sten gecweme butan &t;u hit mid &ae;lmessan fr&ae;tewige. 
 And sec georne &t;ine cyricean ge d&ae;ges ge nihtes and bide &ae;rast &t;inga for &d;e sylfne and &t;onne for &t;ine magas and for &t;inne hlaford and for &t;one cyncg and for eall cristen folc ge for libbende ge for licgende. 
 And scyld &t;e wi&d; ofermettas and with &ae;r&ae;tas and wi&d; gitsunge and wi&d; oferdruncen and wi&d; andan and wi&d; galnysse and wi&d; weamodnysse and wi&d; t&ae;lnysse and wi&d; lease gewitnysse and wi&d; mana&d;as and sleacnysse godes cyricean to secenne and wi&d; ealle un&t;eawas &t;&ae;s &t;e &t;u mage wealdan. 
 And lufa eadmodnysse and cystignysse and rumheortnysse and gemetf&ae;stnysse &ae;lces &t;inges and gesibsumnysse and mildheortnysse and cl&ae;nnysse and gl&ae;dnysse mid gefoge and so&d;f&ae;stnysse and anr&ae;dnysse godra weorca and ealle gode &t;eawas &t;&ae;s &t;u aredigan m&ae;ge &t;e gode &ae;lmihtigum gecweme synd and licweor&d;e. 
 Leof  ic bidde &t;e w&ae;pman on godes naman and eac beode &t;&ae;t &t;u ne cume onn nanes wifmannes gemanan &t;urh h&ae;med&t;incg &ae;r eahta niht beon geeastrod. 
 Gyf &t;u &t;onne hit for &t;inre tyddernysse gehealden ne m&ae;ge gesprec sumne preosthades man &t;e &t;u to truwan habbe butan ic &t;e getreowe sy and bet hit swa he &t;e t&ae;ce for &t;am betere &t;e is &t;&ae;t &t;e sceamige her beforan anum menn &t;onne beforan ealre heofonware and eor&d;ware and helware. 
 And do eac be o&d;rum gyltum &t;&ae;t ylce. 
 And leof  ge&t;enc hu uncu&d; &t;e is seo tid &t;e &t;u &t;is l&ae;ne lif an forl&ae;tan scealt butan &t;u hw&ae;t her for godes ege and for his lufan to gode gedo. 
 For&t;am &t;e is mycel neod &t;&ae;t &t;u &t;a &t;inc georne bega &t;e ic &t;e nu ges&ae;d habbe ge on &t;ysse tide ge eac on o&d;re. 
 Leof  na cwe&t; &t;u na on &t;inum ge&t;ance &t;&ae;t ic &t;e feala &t;inga l&ae;re &t;e ic sylf gehealden n&ae;bbe ne gyt na healde for&t;am ic wat me sylf &t;&ae;t swy&d;e georne. 
 Ac &t;eah ic wyrs do &t;onne ic &t;e l&ae;re ne do &t;u na swa swa ic do ac do swa ic &t;e l&ae;re gyf ic &t;e wel l&ae;re. 
 Micel &t;earf me is &t;&ae;t ic &t;e riht l&ae;ce and t&ae;ce and &t;e is mycele mare neod &t;&ae;t &t;u hit rihtlice healde. 
 Ne &t;ince &t;e na &t;as word to lange ne to hefige for&t;am hy &t;incea&d; swi&d;e sceorte and swy&d;e weonsume &t;am &t;e heora drihten inlice lufia&d; and wyr&d;ian wylla&d;. 
 Se eca dema &t;e ah ealra &t;inga geweald  &t;e unc mihtelice gesceop and mildheortlice alysde gestrangie unc to his m&ae;ran willan and geunne unc gyf his willa sy &t;&ae;t wyt of d&ae;ge to d&ae;ge motan him &t;eonde beon and &t;&ae;re halgan eastertide gebidan and &t;onne &t;&ae;s gehalgodan husles mid cl&ae;nan lichaman and sawle onfon and &ae;t sumum cyrre to heofona rices myrih&d;e becuman &t;&ae;r he mid eallum &t;am &t;e his willan worhtan and gyt weorcea&d; leofa&d; and rixa&d; a on ealra worulda woruld a butan &ae;lcum ende  amen. 
