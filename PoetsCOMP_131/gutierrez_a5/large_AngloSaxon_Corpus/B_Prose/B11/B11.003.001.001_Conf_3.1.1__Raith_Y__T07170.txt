 &T;is is &ae;rest se forma capitul  hu hit gebyre&d; to foresceawienne be &t;&ae;re synne m&ae;&d;e. 
 Hit gebyra&d;  &t;&ae;t se sacerd smeage synfulra manna bote be bisceopes dome. 
 &amp; ne wandige he na ne for ricum ne for heanum  &t;&ae;t he him riht t&ae;ce swa him seo boc t&ae;c&d;. 
 For&t;am se h&ae;lend cw&ae;&d;  gif se sacerd nolde &t;am synfullan his synna bote t&ae;can  &t;&ae;t he eft &t;a sawle &ae;t him secean wolde. 
 Be &t;am men &t;e on his ytemestan d&ae;ge his synna gecyrran wyle to d&ae;dbote  &t;&ae;t him man &t;&ae;s ne wyrne. 
 Sanctus Isodorus cw&ae;&d;  &t;&ae;t wen w&ae;re  &t;&ae;t &t;&ae;s mannes so&d;e andetnes &amp; gecyrrednes gode andfenge w&ae;re on his ytemestan d&ae;ge. 
 For&t;am se h&ae;lend cw&ae;&d;  on swa hwylcum d&ae;ge swa se man gecyr&d; to gode  life he leofa&d; &amp; na ne swelte&d;. 
 &T;i nis na to onscunienne seo so&d;e gecyrrednes on swa hwylcum timan swa hit sy. 
 For&t;am god besceawa&d; &ae;lces mannes inge&d;ang &amp; wat ealra manna heortena digelnessa. 
 Be &t;am men &t;e gyrn&d; d&ae;dbote &amp; wegnyste  &t;&ae;t is cristes lichama  for dea&d;es ege  &amp; be &t;am &t;e him his spr&ae;c ofnim&d; &ae;r him his scrift to cume. 
 &T;ises is &t;earf  &t;&ae;t se sacerd swa geradne man frefrige &amp; his andetnesse gehyre &amp; him huru&t;inga husles ne wyrne. 
 &amp; &t;eah he beo mid &t;&ae;re untrumnesse swa gehefegod &t;&ae;t he sprecan ne m&ae;ge swa he &ae;r mihte  &t;onne gif he gewitnesse h&ae;f&d; &t;&ae;ra manna &t;e him mid beo&d;  &t;&ae;t he scriftes gyrnde &amp; husles  &t;onne do se sacerd him forgifenesse &amp; his gerihto. 
 Be &t;am men &t;e smea&d; ymbe his synna andetnesse. 
 Gif &ae;nig man wilna&d; d&ae;dbote to underfonne for his synnum  &t;onne tweona&d; him eft for &t;&ae;ra synna manigfealdnesse &amp; bi&d; orwene  &t;&ae;t he ne m&ae;ge &t;a bote aberan &t;e his scrift him t&ae;c&d;  &amp; forl&ae;t hit  &t;onne bi&d; him seo orwennis to maran synne geteald &t;onne &t;a synna &t;e he ge&d;ohte to andettenne &amp; &t;&ae;t &t;a forlet. 
 Ac se &d;e wylle mid andbryrdnesse his synna andettan  onfo se sacerd hine &amp; him &t;a bote t&ae;ce &t;e &t;&ae;rto gebyre&d;  &t;&ae;t seo gewundode sawl &t;e mid synnum bi&d; gebunden &amp; gewundod mote becuman to &t;am so&d;an l&ae;cedome  &t;&ae;t is godes forgifnes. 
 Be &t;am &t;e se man hine forhabban sceal on manegum &t;ingum his lifes lusta  gif he wyle his synna bote habban. 
 An is &t;&ae;t se rihtwisa man hreowsige hine sylfne swylce he wi&d; god forworht sy  &amp; o&d;er is &t;&ae;t he forhicge &t;a &t;ing &t;e his lichaman leofeste syn for lufan &t;&ae;s ecean lifes. 
 For&t;am Paulus se apostol cw&ae;&d;  Ealle &t;ing me synt alyfede  ac hi ne fremia&d; me ealle  &t;&ae;t is  woruldlic wilnung &t;&ae;t hit nan &t;&ae;ra manna ne freme&d; &t;e hit fullice beg&ae;&d;. 
 For&t;am is &ae;lcum men mycel &t;earf  &t;&ae;t he his synna ne forhogige to andettenne o&d;&d;e to betenne. 
 For&t;am &ae;lcum men is betere  &t;&ae;t he his synna her bete &t;onne he on &t;am ecum tintregum &t;urhwunian scyle. 
 Be &t;am &t;e &t;am d&ae;dbetan nis alyfed n&ae;nie cypinge to drifanne. 
 Sanctus Isodorus &t;e &t;as boc sette sprec&d; ymbe &t;a men &t;e d&ae;dbote underfo&d; for hefelicum gyltum &amp; hwilum eard forboden bi&d; &amp; seg&d;  &t;&ae;t him na alyfed ne bi&d;  &t;&ae;t he on ceapstowe &ae;nige cypinge bega ne hine sylfne ne abysige ymbe nane worldlice bysgunge  &ae;r &t;am &t;e he gefylled h&ae;bbe &t;&ae;t him his scrift t&ae;hte. 
 Be &t;am &d;e se d&ae;dbeta &ae;fter his d&ae;dbote hreownesse ne sceal gecyrran to &t;isse worulde gefeohte. 
 Halige gewritu cwe&d;a&d; &t;&ae;t hit ungedafenlic sy &t;&ae;t se d&ae;dbeta  &ae;fter &t;am &t;e he gebet h&ae;f&d; swa him his scrift t&ae;hte  &t;&ae;t he hine na on &t;a wisan &t;issa worldlicra &t;inga ne under&t;eode  &t;&ae;t he &ae;fre ne be&t;ence ymbe &t;a hreowsunge &t;e he &ae;r hreowsade. 
 For&t;am sanctus Paulus cw&ae;&d;  &t;&ae;t se godes &t;eow &t;e gode sceal &t;eowian ne sceal hine na abysgian worldlicra bysgunga. 
 Be &d;am &t;e se d&ae;dbeta ne healt &t;&ae;t his scrift him t&ae;c&d;. 
 Se halga apostol cwy&d; sanctus Petrus  &t;&ae;t se man &t;e gecyr&d; &ae;fter his synna bote to &t;isse worlde idelnesse ealswa &t;am hunde bi&d; &t;e spiw&d; &amp; eft fret. 
 &T;is synt &t;a idelnessa &t;isse worlda  &ae;rost is ofermetta &amp; ni&d; &amp; &ae;festa &amp; hatheortnes &amp; stala &amp; druncennes &amp; galscipe &amp; dyrne geligro &amp; lyblac &amp; gytsung &amp; reaflac &amp; scincr&ae;ft &amp; manslihtas &amp; feala o&d;ra &t;issa gelican. 
 So&d;lice se man se &d;e &t;as &t;ing beg&ae;&d;  ne bi&d; he na wyr&d;e &ae;nigre gem&ae;nnesse mid &ae;wf&ae;stum mannum. 
 &amp; &t;eah he to cyrcan gange mid o&d;rum mannum  ne gedyrstl&ae;ce he hine &t;&ae;t he hine to godes weofode gehnige o&d;&d;e cristes lichaman underfo  &ae;r &t;am &t;e he to d&ae;dbote gecyrre &amp; sy&d;&d;an do swa him his scrift t&ae;ce &amp; wisige. 
 Be &t;am &t;e &t;am d&ae;dbetan m&ae;g beon geseald &t;urh biscopes &t;ingunge forgifenes. 
 Nis &t;am bisceope ne &t;am sacerde &t;am men to forwyrnenne scriftes &t;e him &t;&ae;s to gyrn&d;  &t;eah he mid &t;&ae;re manifealdnesse &t;&ae;re synne bisgung abisgod sy. 
 For&t;am godes mildheortnes is swa mycel  swa nis nan eor&d;lic man &t;&ae;t m&ae;ge o&d;rum his mildheortnesse areccan. 
 &amp; eac se witega cwy&d; &t;urh &t;one halgan gast  gif se synfulla man gehwyrf&d; fram his synnum to bote  &t;onne bi&d; he hal. 
 &amp; eft he cwy&d;  andette &t;e sylf &t;ine unrihtwisnesse  &t;&ae;t &t;u beo gerihtwisod  &amp; se sealmsceop cwy&d;  &t;&ae;t mid drihtne sy unarimedlicu mildheortnes. 
 &T;y sceal se bisceop &amp; se sacerd mildheortlice &t;am synfullan deman  for&t;am nis nan man leahterleas. 
 Be &t;am men &t;e gyrn&d; husles &ae;t orwenum life &amp; eft of &t;am yfele arise&d;. 
 On &t;&ae;ra haligra apostola lare is gereht  gif se man on his ytemestan d&ae;ge gyrne&d; cristes lichaman to underfonne  ne wyrne him man na  &t;eah he on hreowsunge &ae;r w&ae;re &amp; hit fullice gebet n&ae;bbe  for&t;am &t;&ae;t bi&d; his wegnyst &amp; &ae;lces &t;&ae;ra manna &t;e to godes rice becym&d;. 
 &amp; gif he eft to &t;isum life gehwyrf&d; &amp; &t;&ae;t gehealt &t;&ae;t he gode behet &amp; his scrifte  bruce his godes d&ae;l &amp; wunige him mid &t;eawf&ae;stum mannum. 
 Be &t;am &t;e se m&ae;ssepreost &t;&ae;ne d&ae;dbetan underfon ne mot butan bisceopes leafan  butan he &t;one bisceop ger&ae;cean ne m&ae;ge. 
 &T;am sacerde gedafena&d; so&d;lice  &t;&ae;t he geornlice asmeage ymbe &t;&ae;ra manna sawle &t;earfe &t;e him &ae;t bote secea&d;  hu he hy rihtlicost getrymman m&ae;ge to godes willan &amp; to heora sawle &t;earfe  &amp; him bote t&ae;ce a be &t;&ae;s gyltes m&ae;&d;e. 
 &amp; gif &t;a gyltas to &t;am hefelice beon &t;&ae;t he to bisceopes dome t&ae;can &t;urfe  t&ae;ce him &t;ider. 
 For&t;am sanctus Agustinus cw&ae;&d; on o&d;re stowe  &t;&ae;t gif hwa mid heafodlicum synnum gebunden w&ae;re  &t;&ae;t man him to bisceopes dome t&ae;cean sceolde. 
 &amp; gif he bisceop ger&ae;cean ne m&ae;ge  &t;&ae;t se m&ae;ssepreost &ae;t &t;am &t;ingum &t;&ae;ne bisceop aspelian mote. 
 Be &t;am d&ae;dbetan  on hwylcum timan him man forgifenesse don scyle. 
 &T;as &t;eawas man healt begeondan s&ae; mid cristenum folce  &t;&ae;t is &t;&ae;t &ae;lc bisceop bi&d; &ae;t his biscopstole on &t;&ae;ne wodnesd&ae;g &t;e we cwe&d;a&d; caput ieiunium &ae;r lenctene. 
 &T;onne &ae;lc &t;&ae;ra manna &t;e mid heafodleahtre besmiten bi&d; on &t;&ae;re scire sceal on &t;&ae;ne d&ae;g him to cuman &amp; his synna him andettan  &amp; he &t;onne him t&ae;c&d; heora synna bote &ae;lcum be &t;&ae;s gyltes m&ae;&d;e. 
 &amp; hi swa &t;onne be his leafe ham hwyrfa&d;  &amp; eft on &t;&ae;ne &t;unres d&ae;g &ae;r eastron to &t;&ae;re ylcan stowe ealle gesamnia&d;  &amp; heom se bisceop ofer sing&d; &amp; forgifenesse de&d;  &amp; hy swa ham hwyrfa&d; mid &t;&ae;s bisceopes bletsunge. 
 &T;is is &t;us to healdenne eallum cristenum folce  &amp; &t;eh hw&ae;&d;ere sceal se sacerd geornlice smeagean  mid hwylcere anbryrdnesse &amp; mid hwylcere fulfremednesse se d&ae;dbeta gebet h&ae;bbe &t;&ae;t him get&ae;ht w&ae;s  &amp; swa him be &t;am forgifenesse do. 
 Be &t;am men &t;e bi&d; husel forboden &amp; under &t;am for&d;f&ae;r&d;. 
 Be &t;isum &t;ingum ne cunne we smeagean nan o&d;er &t;ing  butan hit sy on godes dome gelang  for&t;am on godes anwealde w&ae;s  &t;&ae;t he butan husle gewat. 
 Be &t;am men &t;e for mislicum gyltum to his synna bote gecyrran wyle mid fulre anbryrdnesse. 
 Se man se &d;e mid manigfealdum leahtrum gebunden bi&d; &amp; &t;a mid anbryrdum mode &amp; for lufe &t;&ae;s ecean lifes andettan wylle his scrifte &amp; betan swa he him t&ae;ce  we gelyfa&d; &t;&ae;t he &ae;t gode forgifenesse h&ae;bbe. 
 Be Iacobes &ae;rendgewrite &t;&ae;s halgan apostoles  on &t;am seg&d; hu man sceal for &t;&ae;ne seocan man gebiddan &amp; hine mid ele smyrian. 
 Her t&ae;c&d; sanctus Iacobus  &t;&ae;t gif hwa geuntrumad beo  &t;&ae;t he gela&d;ige him his sacerd to &amp; o&d;re godes &t;eowas  &t;&ae;t hi him ofer r&ae;dan &amp; se untruma his &t;earfe him secge &amp; hy hine smyrigean on godes naman mid &t;am halgan ele. 
 &amp; &t;urh &t;&ae;ra geleafulra manna bene &amp; &t;urh &t;a smyrenesse he m&ae;g beon gehealden  &amp; drihten hine ar&ae;re&d;  &amp; gif he synful bi&d; hy beo&d; him forgifene. 
 &T;y sceal &ae;lc geleaful man  gif he m&ae;g  &t;a smyrenesse begitan &amp; &t;a gerihto &t;e &t;&ae;rto gebyria&d;. 
 For&t;am hit is awriten  &t;&ae;t &ae;lc &t;&ae;ra manna &t;e &t;as gerihto h&ae;f&d;  &t;&ae;t his sawl bi&d; gelice cl&ae;ne &ae;fter his for&d;si&d;e ealswa &t;&ae;t cild bi&d; &t;e &ae;fter fulwihte sona gewit. 
 Be &t;am men &t;e willes man ofslyh&d;. 
 Se l&ae;weda man &t;e o&d;erne ofslyh&d; butan gylte  f&ae;ste VII ger  &t;a &t;reo on hlafe &amp; on w&ae;tere  &amp; &t;a IIII swa him his scrift t&ae;ce. 
 &amp; &ae;fter &t;&ae;ra VII geara bote &ae;fre he geornlice hreowsige his misd&ae;da be &t;am d&ae;le &t;e he m&ae;ge  gif he fulle forgifenesse &ae;t gode habban wyle  for&t;am him is uncu&d; hu andfenge gode w&ae;ron his bota. 
 Se man se &d;e o&d;erne ofslean wyle &amp; ne m&ae;g his willan &t;urhteon  f&ae;ste III ger  I ger on hlafe &amp; on w&ae;tere  &amp; &t;a II swa him his scrift t&ae;ce. 
 Gif l&ae;wede man neadunga man ofslyh&d;  f&ae;ste III ger  an ger on hlafe &amp; on w&ae;tere  &amp; &t;a II swa him his scrift wisige. 
 Gif hit bi&d; subdiacon  f&ae;ste VI ger  gif hit beo diacon  f&ae;ste VII ger  gif hit beo m&ae;ssepreost  f&ae;ste X ger  gif hit beo biscop  f&ae;ste XII ger. 
 Gif hwa his cild ofslyh&d; to dea&d;e ungewealdes  f&ae;ste III ger  an on hlafe &amp; on w&ae;tere  &amp; &t;a twa swa him his scrift t&ae;ce. 
 Gif bisceop o&d;&d;e m&ae;ssepreost man ofslea  &t;olige his hades. 
 Be &t;am wifmen &t;e hig forlige&d; &amp; &t;onne for ege hire bearn forde&d;. 
 Gif hwylc wif hire cild amyr&d; innan hire mid drence o&d;&d;e mid o&d;rum mislicum &t;ingum  o&d;&d;e formyr&t;re&d; sy&d;&d;an hit for&d; cym&d;  f&ae;ste X ger  &t;a III on halfe &amp; on w&ae;tere  &amp; &t;a VII swa hire scrift hire mildheortlice t&ae;cean wylle. 
 Be &t;am men &t;e his &t;eowan ofslyh&d; for &t;yf&d;e butan his hundredes gewitnesse. 
 Gif hwylc man his &ae;ht ofsleh&d;  &amp; he nane gewitnesse n&ae;bbe &t;&ae;t he forworht sy  butan he hine for his hatheortnesse &amp; for his gymeleaste ofslyh&d;  f&ae;ste II ger. 
 Be &t;am gif wif ofslyh&d; hire wifman for andan. 
 Gif hwylc wif for hwylcum ly&d;rum andan hire wifman swinge&d;  &amp; heo &t;urh &t;a swingele wur&d; dead  &amp; heo unscyldig bi&d;  f&ae;ste seo hl&ae;fdige VII ger  gif heo &t;onne gewitnesse h&ae;bbe  &t;&ae;t heo scyldig sy  f&ae;ste heo III ger. 
 Be &t;am men &t;e hine sylfne ofslyh&d; for hwylcere gymeleaste  &amp; be &t;am men &t;e for his gyltum bi&d; gewitnod. 
 Se man se &d;e hine sylfne ofslyh&d; mid w&ae;pne o&d;&d;e for hwylcum mislicum deofles onbringe  nis hit na alyfed &t;&ae;t man for swylcum men m&ae;ssan singe o&d;&d;e mid &ae;nigum sealmsange &t;&ae;t lic eor&d;an bef&ae;ste. 
 &T;&ae;ne ylcan dom man sceal don &t;am &d;e for his gylta pinunga his lif alett. 
 Be &t;am men &t;e ungedafenlice h&ae;m&d;  &t;&ae;t is wi&d; nytenum  o&d;&d;e hine mid geonglingum besmite&d;  o&d;&d;e w&ae;pnedman wi&d; o&d;erne. 
 Se man &t;e hine wi&d; nytenu besmite&d;  o&d;&d;e w&ae;pnedman wi&d; o&d;erne mid ungesceadelicum &t;inge  gif he bi&d; XX wintra eald man  &t;&ae;t he understandan m&ae;g &t;&ae;t he &t;a sceamlican &t;ing &amp; &t;a manfullan beg&ae;&d;  geswice &amp; andette &amp; f&ae;ste XV winter. 
 &amp; gif se man his gem&ae;ccan h&ae;bbe &amp; he beo XL wintra &amp; swylce &t;ing beg&ae;&d;  geswice &amp; f&ae;ste &t;a hwile &t;e his lif beo &amp; ne gedyrstl&ae;ce &t;&ae;t he drihtnes lichaman underfo &ae;r his ended&ae;ge. 
 Geonge men &amp; andgitlease man sceal &t;earle swingan &d;e swylce &d;ing bega&d;. 
 Be &t;am &t;e &ae;we breca&d; o&d;&d;e &ae;webrece habba&d;. 
 Gif se man &ae;we bryc&d;  f&ae;ste VII gear &d;ry dagas on wucan on hlafe &amp; on w&ae;tere  &amp; gif wif ofer hire rihthlaford o&d;erne man h&ae;bbe  beo heo &d;&ae;s ylcan wur&d;e. 
 Be &t;am men &t;e his &ae;we forl&ae;t  &amp; be &t;am wife &t;e hire wer forl&ae;t &amp; o&d;erne cyst. 
 Se man &t;e his riht&ae;we forl&ae;t &amp; o&d;er wif nim&d;  he bi&d; &ae;wbreca  ne sylle him nan preost husl ne nan &d;ara gerihta &t;e cristenum men gebyre&d;  &amp; gif him for&d;si&d; getima&d;  ne lecge hine man na mid cristenum mannum. 
 &amp; gif wif hire rihtwer forl&ae;t &amp; cys&d; o&d;erne  beo heo &t;&ae;s ylcan domes wyr&d;e &t;e herbufan s&ae;g&d;. 
 &amp; &t;a magas &t;e &ae;t &t;am dihte w&ae;ron &d;olien &t;&ae;ne ylcan dom  butan hi &ae;r to bote gecyrron wyllon swa hire scrift him t&ae;ce. 
 Be &d;am men &t;e h&ae;f&d; his &ae;we &amp; eac cifese. 
 Se man &d;e riht&ae;we h&ae;f&d; &amp; eac cyfese  ne sylle him nan preost husl ne nan gerihto &t;e man cristenum mannum de&d;  butan he to bote gecyrre. 
 &amp; gif he cyfesan h&ae;bbe &amp; nane riht&ae;we  he ah &d;&ae;s to donne swa him ge&d;inc&d;  wite he &t;eah &t;&ae;t he beo on anre gehealden  beo hit cyfes beo hit &ae;we. 
 Be &t;am men &t;e h&ae;f&d; his riht&ae;we &amp; ger&ae;st on el&t;eodigum wifmen. 
 Gif hwylc man wi&d; o&d;re riht&ae;we h&ae;m&d;  o&d;&d;e wif wi&d; o&d;res wifes rihtgem&ae;ccean  f&ae;ste VII ger  &t;a III on hlafe &amp; on w&ae;tere  &amp; &t;a IIII swa him his scrift t&ae;ce. 
 Be &t;am men &t;e wifa&d; on twam geswusternum  o&d;&d;e wif nim&d; bro&d;or &ae;fter o&d;rum. 
 Gif hwylc wif twegen gebro&d;ro nym&d; hire to gem&ae;ccean  o&d;erne &ae;fter o&d;rum  todo man hi  &amp; beon hi on d&ae;dbote &t;a hwile &d;e hi lybban swa hira scrift him t&ae;ce. 
 &amp; &ae;t hira for&d;si&d;e do se sacerd him &t;a gerihto swa man cristenum mannum de&d;  gif hi &t;&ae;t gehata&d; &t;&ae;t hi leng betan woldon gif hi leng lybban mosten. 
 Gif hwa on swylcum manfullum sinscipe &d;urhwuna&d; o&d; his lifes &ae;nde  ne cunne we him nane bote t&ae;cean  butan hit is &ae;t godes dome gelang. 
 Be &t;am gif hwylc wifman beweddod beo  nis hit na alyfed &t;&ae;t hine &ae;nig o&d;er man &ae;t &t;am bereafige. 
 Gif hwylc wif beweddod beo  nis hit na alyfed &t;&ae;t hwylc o&d;er man hine &d;&ae;s bereafige  gif hit hwa do  beo he amansumad. 
 Be &t;am men &t;e wif o&d;&d;e m&ae;den ofernim&d; mid unrihtum &t;ingum. 
 Gif hwa mid his ofercr&ae;fte wif o&d;&d;e m&ae;den neadinga nim&d; to unrihth&ae;mede hire unwilles  beo he amansumad. 
 Be &t;am men &t;e &t;&ae;ne wifman fram his hlaforde aspan&d; &t;e his wicnere bi&d;  for unrihtum h&ae;mede. 
 Gif hwa mid his lotwrencum o&d;res mannes folgere fram him ap&ae;ce for h&ae;med&d;inge  &amp; hire unwilles wi&d; hi h&ae;me  gif he bi&d; gehadod man  &t;olige his hades  gif he beo l&ae;wede  beo he amansumad. 
 Be &t;am gif m&ae;denman beweddod bi&d; &amp; hine o&d;er man &t;&ae;s bereafige hire unwilles. 
 Gif hwylc m&ae;den beweddod bi&d; &amp; under &d;am bi&d; gehergod  o&d;&d;e mid sumum intingan afyrred beo &t;am &t;e heo beweddod w&ae;s &amp; hit &ae;ft gelimpe &t;&ae;t hi on neawist becumen  be leafe hi moton tog&ae;dere  for&d;an heo w&ae;s hire unwilles fram him. 
 Be &t;am gif gehadod m&ae;den to h&ae;med&t;inge ger&ae;s&d;. 
 Gif hwylc wifman gehadod bi&d; gem&ae;nes hades  &amp; heo sy&d;&d;an forhogie &d;&ae;ne brydguman &t;e heo &ae;r beweddod w&ae;s  &t;&ae;t is crist  &amp; to woruldlicre idelnesse gecyr&d; &amp; hiwr&ae;dene underfeh&d;  &amp; &d;enc&d; &t;&ae;t heo mid hire &ae;hton &amp; woruldspedon &t;a &ae;bylignesse gebete &t;e heo gode abylh&d;  nis &t;&ae;t naht. 
 Ac ne m&ae;g heo nan &t;ara &d;inga gedon &t;e gode licwyr&d;e beo  ne hire nan preost scrifan ne mot &ae;r heo &t;&ae;ne synscipe forl&ae;te &amp; to criste gecyrre  &amp; sy&d;&d;an hire lif libbe swa hire scrift hire t&ae;ce. 
 Be ungehadod m&ae;dene &t;e to unrihtum h&ae;mede ger&ae;s&d;. 
 Gif hwylc m&ae;denman on geferr&ae;denne mid gehadedum mannum wuna&d;  &amp; heo to &t;am ylcan hade &t;ence &amp; under &t;am &t;urh deofles costunga on h&ae;med&t;ing ger&ae;se  ne bi&d; heo na wi&d; god unscyldig  &t;eah heo ungehadod w&ae;re  for&t;am &d;e heo &ae;r &t;ohte &t;&ae;t heo godes bryd wur&d;an wolde  &t;onne is hire mycel nyd&t;earf &t;&ae;t heo hire misd&ae;da andette &amp; bete swa hire scrift hire t&ae;ce. 
 Be &t;am men &t;e on his magan gewifa&d;. 
 Gif hwylc man wifige on his nehstan magan o&d;&d;e on his gef&ae;deran o&d;&d;e on his bro&d;or lafe o&d;&d;e on his steopmoder  beo he amansumad fram eallum cristenum mannum  &amp; gif he to bote gecyr&d; swa he &t;earfe ah  bete he &ae;fre &amp; hreowsige &t;a hwile &t;e he beo be bisceopes dome. 
 Be &t;am hu sanctus Gregorius sprec&d; be unrihtum h&ae;mede. 
 Gif hwa mynecene &t;e godes bryd bi&d; gehaten him to wife nim&d;  beo he amansumad fram eallra geleaffulra manna gem&ae;nscipe  halige bec secgea&d;  &t;&ae;t he beo eallswa scyldig wi&d; crist swa &t;&ae;s cynges &t;eowa w&ae;re  gif he wi&d; &t;&ae;s cinges gebeddan h&ae;mde. 
 Gif hit ahw&ae;nne swa gelimp&d; swa hit ne gewur&d;e  &t;&ae;t &ae;nig man &t;urh deofles costnunga on befealle  todo man hi on twa  &amp; beo heora &ae;g&d;er &ae;fre hreowsigende &amp; betende &t;a hwyle &t;e hi on life beon  eall be biscopes dome. 
 Be &t;am men &t;e gelomlice wif&t;ing beg&ae;&d;. 
 Nis na alyfed n&ae;nigum cristenum men nu  &t;&ae;t he oftor wifige &t;&ae;nne tuwa  for&d;an sanctus Paulus hit forbyt on his lare &amp; t&ae;c&d; &ae;lcum men hu he ymbe &t;&ae;t don sceal  &t;&ae;t is gif hwylces weres forme wif bi&d; dead  &t;&ae;t he be leafe o&d;er niman mote  &amp; gif he &t;a oferbit  wunige he a sy&d;&d;an wifleas. 
 Wif eallswa  gif hyre forman were for&d;si&d; gebyrige  be leafe heo nime o&d;erne  gif heo &t;&ae;t geceosan wyle  &amp; gif heo &t;&ae;ne oferbit  wunige heo a sy&d;&d;an on wudewanhade &t;a hwile &t;e hire lif si. 
 &amp; gif ahw&ae;nne wer o&d;&d;e wif &t;as &d;ing abreca&d;  ne ortrywen hi na godes mildheortnesse  ac gecyrran &amp; beten swa hira scrift heom t&ae;ce. 
 Be &t;am hu gesynhiwan heora &t;eawas healdan sceolan for gode. 
 Halige bec t&ae;ce&d; hw&ae;t &ae;lcum geleaffullum were to donne is  &t;onne he his riht&ae;we &ae;rost ham bringe&d;  &t;&ae;t is &ae;fter boca t&ae;cinge &t;&ae;t hy &t;reora daga &amp; nihta fyrst heora cl&ae;nnesse healdan sceolon  &amp; &t;onne on &t;one &t;riddan d&ae;g heora m&ae;ssan gestandan &amp; hy butu husl niman  &amp; sy&d;&d;an heora gesynscipe healdan for gode &amp; for worulde swa heora &t;earf sy. 
 &amp; &ae;lcon gesynhiwen gebyre&d;  &t;&ae;t hy heora cl&ae;nnesse healdon XL daga &amp; nihta &ae;r &t;am halgan eastron &amp; ealle &t;a easterwican &amp; &ae;fre sunnannihte &amp; wodnesnihte &amp; frigenihte. 
 &amp; &ae;lc &ae;wf&ae;st wif healde hire cl&ae;nnesse III mon&t;as &ae;r &t;am byr&d;re  &amp; &ae;fter &t;&ae;re acennednesse healde hire cl&ae;nnesse XL daga &amp; nihta  beo hit hysecild beo hit m&ae;dencild. 
 Be &t;am men &t;e gedw&ae;llice &t;ing beg&ae;&d;. 
 Gif hwylc man his &ae;lmessan gehate o&d;&d;e bringe to hwylcum wylle o&d;&d;e to stane o&d;&d;e to treowe o&d;&d;e to &ae;nigum o&d;rum gesceaftum butan on godes naman to godes cyrcean  f&ae;ste III ger on hlafe &amp; on w&ae;tere. 
 &amp; &t;eah he ge&t;ristl&ae;ce &t;&ae;t he &ae;t swylcum stowum ete o&d;&d;e drince &amp; nane lac ne bringe  f&ae;ste he &t;eah hw&ae;&d;ere an gear on hlafe &amp; on w&ae;tere. 
 Be &t;am &t;e alyfed nis idele hwatunga to beganne. 
 Nis na so&d;lice nanum cristenum men alyfed &t;&ae;t he idela hwatunga bega swa h&ae;&d;ene men do&d;  &t;&ae;t is &t;&ae;t hi gelyfen on sunnan &amp; on monan &amp; on steorren ryne &amp; secen tida hwatunga hira &t;ing to beginnenne  ne wyrta gaderunga mid nanum galdre butan mid pater noster &amp; mid credo o&d;&d;e mid sumon gebede &t;e to gode belimpe. 
 Gif hwa &t;as idelan &t;ing bega  geswice &amp; andette &amp; f&ae;ste XL daga  &amp; gif he eft to &t;&ae;re idelnesse gehwyrfe  &t;onne f&ae;ste he III lengten. 
 Be mansware  hu man &t;&ae;t gebetan scyle. 
 Gif hwylc l&ae;wede man hine forswerige &amp; he wite &t;&ae;t he mansw&ae;rige  f&ae;ste IIII gear  gif he bi&d; gem&ae;nes hades man  f&ae;ste V gear  subdiacon VI  diacon VII  m&ae;ssepreost X  bisceop XII. 
 &amp; gif hwa bi&d; genydd &t;&ae;t he manswerige o&d;&d;e he &t;&ae;t man nyte  f&ae;ste III gear  an ger on hlafe &amp; on w&ae;tere  &amp; &t;a twa swa his scrift him t&ae;ce  &amp; gif hine onhagige  gefreoge &ae;nne man for godes lufan. 
 &amp; gif hwa for &ae;niges mannes ege o&d;&d;e lufe o&d;&d;e for &ae;nigum sceatte hine forswerege  d&ae;le his &ae;hta &t;earfendum mannum &amp; fare to mynstre &amp; bete swa his scrift him t&ae;ce &amp; hreowsige a &t;a hwile &t;e he on life beo. 
 Be stale. 
 Gif hwylc man stele deorwur&d;e &t;ing  gif he bi&d; l&ae;wede man  f&ae;ste V ger  subdiacon VI  diacon VII  m&ae;ssepreost X  bisceop XII. 
 &amp; gif hwylc man medeme &t;ing stele  agife &t;a stale &t;am &t;e hi ahte &amp; f&ae;ste I ger on hlafe &amp; on w&ae;tere  &amp; gif he n&ae;bbe &t;a stale to agifanne  f&ae;ste III ger on hlafe &amp; on w&ae;tere. 
 Be leasre gewitnesse. 
 Gif hwa on leasre gewittnesse beo  nis him na alyfed &t;&ae;t he husles onfo &ae;r he andette &amp; bete swa his scrift him t&ae;ce. 
 Be unge&d;w&ae;rnesse wi&d; his nehstan. 
 So&d;lice nis nanum cristenum men alyfed  &t;&ae;t he on godes cyrcean gode lac offrige &t;a hwile &t;e he ni&d; o&d;&d;e andan o&d;&d;e &ae;nige un&t;w&ae;rnesse on his heortan h&ae;bbe wi&d; his &t;one nehstan. 
 For&t;am his lac ne beo&d; gode andfenge  &ae;r&t;am &t;e he hine sylfne ge&d;w&ae;rie &amp; gegladige wi&d; his nehstan. 
 For&t;am se h&ae;lend cw&ae;&d; on his godspelle  gif &t;u lac bringe to godes weofode  &amp; &t;u &t;&ae;r gemunst &t;&ae;t &t;in bro&d;or &t;&ae;t is &ae;lc cristen man sy unge&d;w&ae;re wi&d; &t;e  forl&ae;t &t;&ae;r &t;ine lac &amp; ga to &t;inum bre&t;er &amp; ge&d;w&ae;ra &t;e wi&d; hine  &amp; sy&d;&d;an cume to &t;am weofode &amp; offragode gecweme lac. 
 Be hatheortnesse. 
 Gif hwylc man to &t;am hatheort sy &amp; strangmod  &t;&ae;t he to nanum worldrihte &amp; sibbe fon nelle wi&d; &t;&ae;ne &t;e wi&d; hine agylt h&ae;f&d;  beo he amansumad. 
 Be &t;am men &t;e a&d;as syl&d;  &t;&ae;t he to sibbe fon nelle wi&d; his nehstan. 
 Se man &t;e for hwylcere unge&d;w&ae;rnesse win&d; wi&d; his nehstan &amp; to &t;am stri&d; bi&d; &t;&ae;t he a&d;as syl&d;  &t;&ae;t he to nanre sibbe fon nelle &ae;t &t;am &t;e wi&d; hine agylt h&ae;f&d;  beo he amansumod. 
 Gif he &t;onne gecyrran wyle &amp; to sibbe fon  f&ae;ste an ger for his a&d;es &t;ingon &amp; III lengteno on hlafe &amp; on w&ae;tere  &amp; &t;&ae;s geares ofereacan f&ae;ste swa him his scrift t&ae;ce. 
 Be &t;am &t;e alyfed nis &t;&ae;t &ae;nig man his feoh to unrihtum gafole sylle. 
 &AE;lcum geleaffullum men is forboden  &t;&ae;t he his feoh ne his &ae;hta to nanum unrihtum gafole ne l&ae;ne  &t;&ae;t is &t;&ae;t he hine maran ne bidde to agifanne &t;onne he him &ae;r l&ae;nde  ac for lufe &amp; for &t;earfe l&ae;ne gehwa o&d;rum his feoh &amp; his &ae;hta  swa he wylle &t;&ae;t man him do. 
 Gif hwa for hwylcere manfulre gitsunge &t;is do  halige bec him t&ae;cea&d; III geara f&ae;sten  an ger on hlafe &amp; on w&ae;tere  &amp; &t;a II swa him his scrift t&ae;ce. 
 Her ongin&d; se forma capitul  be gehadodra manna wifunga. 
 Gif m&ae;ssepreost o&d;&d;e diacon wifigen  &t;olian heora hades. 
 &amp; gif hy &ae;fter &t;am h&ae;med&t;ing bega&d;  na &t;&ae;t an &t;&ae;t hy behadod syn  ac eac swylce f&ae;ston VII gear be bisceopes dome. 
 Be &t;am men &t;e gyrn&d; sacerdhades. 
 Gif se m&ae;ssepreost geleahtrod w&ae;s mid heaofdlicum leahtrum &ae;r he gehadod w&ae;re &amp; &t;&ae;t &ae;r andette &amp; bette swa him his scrift t&ae;hte  gif he eft sy&d;&d;an he gehadod bi&d; &t;a ylcan leahtras beg&ae;&d; &t;e he &ae;r bette ne bi&d; he na wyr&d;e &t;&ae;t he &ae;nige &t;enunga &ae;t godes weofode do  ac wunige him elles mid gem&ae;nes hades mannum  &amp; gif he gecyrran wyle  bete swa se bisceop him t&ae;ce. 
 Be m&ae;ssepreostum. 
 Gif m&ae;ssepreost o&d;&d;e diacon man ofslea o&d;&d;e hi forswerigen  &t;olian heora hades  &amp; gif hi to bote gecyrran wyllan  betan be bisceopes dome. 
 Eft be godes &t;eowum. 
 Godes sacerdas &amp; diaconas &amp; o&d;re godes &t;eowas &t;e on godes temple gode &t;enian sceolon &amp; haligdom &amp; halige bec handlian  &t;a sceolon symble heora cl&ae;nnesse healdan. 
 &T;onne gif &ae;nig swa gerad man on h&ae;med&t;ing befealle  andette his scrifte &amp; bete swa he him t&ae;ce. 
 For&t;am se h&ae;lend cw&ae;&d;  beon ge halige  for&t;am &t;e ic drihten god &amp; eower hlaford eom halig. 
 Be &t;am hu se sacerd hine healdan sceal &amp; se diacon. 
 &D;a sacerdas &amp; diaconas &amp; &t;a godes &t;eowas &t;e hi sylfe ne magon ne nella&d; for gode &t;a cl&ae;nnesse healdan &t;e him beboden is  ascyrige man hy fram &t;&ae;re &t;enunge &t;e cl&ae;ne men on godes huse gode &t;enia&d;  &amp; gif hi &t;onne gecyrran &amp; andettan wyllan  betan swa hira scrift him t&ae;ce. 
 Be &t;am bisceopum &amp; be o&d;rum godes &t;eowum. 
 So&d;lice eallunga is forboden on haligum bocum &ae;lcon bisceope &amp; abbude &amp; m&ae;ssepreoste  &t;&ae;t hi n&ae;nigne wifmannes neawiste mid him n&ae;bban. 
 Ge eac swylce &ae;lcon godes &t;eowe &t;e on cl&ae;nnesse gode &t;eowian scyle is forboden  &t;&ae;t he na&d;er ne his magan ne o&d;erne wifman for nanes weorces &t;ingon inne mid him n&ae;bbe  &t;y l&ae;s he &t;urh deofles costnunge &t;&ae;ron gesyngie. 
 Be &t;am gehadedum mannum &t;e heora feoh l&ae;na&d; to hyre. 
 Gif bisceop o&d;&d;e m&ae;ssepreost o&d;&d;e hwylc godes &t;eow l&ae;n&d; his feoh to unrihtum gafole &amp; ne geman hw&ae;t se h&ae;lend cw&ae;&d; &t;urh Dauid &t;one sealmsceop  he cw&ae;&d;  &t;&ae;t &t;a sceoldan his rices brucan &t;e heora feoh to nanum unrihtum gafole ne sylla&d;. 
 Gif hwa &t;is abrec&d;  ne bi&d; he wyr&d;e &t;&ae;t he husl underfo  &ae;r&t;am &t;e he gebete swa herbufan awriten is  &t;&ae;t is III geara f&ae;sten. 
 Eft be gehadodra manna wicnungum. 
 Nis nanum m&ae;ssepreoste alyfed ne diacone  &t;&ae;t hy gerefan beon ne wicneras  ne ymbe nane worldbisgunge abisgod butan mid &t;&ae;re &t;e hy to getitolode beo&d;. 
 Be &t;am &t;e gehadod man ge&d;oftr&ae;dene nim&d; wi&d; wifman. 
 Se riht godes &t;eow &t;e mid godes &t;eowdome abysgod by&d;  ne gebyre&d; him na to farenne fram stowe to stowe ne fram huse to huse wifmannes neawiste gyrnende butan his lareowes leafe. 
 &T;onne gif hwa &t;isne gewunan h&ae;bbe  geswice &amp; bete swa his scrift him t&ae;ce. 
 Eft be &t;am ylcan. 
 Se munuc &t;e hine sylfne gode behat &amp; &t;one halgan regol underfeh&d;  ne gedafena&d; him na &t;&ae;t he &ae;niges worldlices wyr&d;myntes gyrne o&d;&d;e &t;&ae;t abrece &t;&ae;t he gode behet  gif he &t;is de&d;  beo he amansumad fram eallum geleaffullum mannum. 
 Be muneces mishealdnesse &amp; mynecene. 
 Munuc &amp; mynecene &t;e gode sylfum beo&d; gehalgode &amp; heora gehat gode behaten habba&d;  gif hi &t;onne &t;urh deofles costnunga &t;&ae;t abreca&d;  beon hy ascyrode fram eallum gehadedum mannum. 
 &amp; gif hi to gode gecyrran wylla&d; &t;e hy &ae;r wi&d;socon  andettan &amp; beton &t;a hwile &t;e hi on life beon swa heom &t;&ae;re scire bisceop t&ae;ce. 
 Be wifmannes &t;enunge on godes weofode &t;e hire to ne gebyra&d;. 
 Gelomlice we habba&d; ger&ae;d on halgum bocum  &t;&ae;t hit alyfed nis &t;&ae;t &ae;nig l&ae;wede wif &amp; unsyfre godes geryno on cristes weofode handlian sceole ne haligdom ne &d;a halgan bec &t;e gehadode man handlian sceolan  for&t;am sanctus Paulus hit h&ae;f&d; swi&d;e forboden. 
 Be &t;am &t;e &ae;lc sacerd sceal cunnan his gerihto. 
 &AE;lcon sacerde gebyre&d; &t;&ae;t he cunne &t;a halgan lare &t;e to his hade belimp&d; &amp; folc mid l&ae;ran &amp; trymman sceal to godes rihte &amp; to heora sawle &t;earfe. 
 Be &t;am &t;e sanctus Agustinus sende to rome to sancte Gregorie  &amp; hu sanctus Gregorius him andsware sende. 
 Sona swa sanctus Agustinus on engla &t;eode fulluht gebroht h&ae;fde &amp; godes &t;eowas gehw&ae;r gesett &amp; geendebyrd h&ae;fde  &t;a sende he &ae;rendgewrit to Rome to sancte Gregorie &t;e &t;a w&ae;s papa &amp; b&ae;d hine  &t;&ae;t he him sende on gewrite  hu him to donne w&ae;re ymbe &t;a nihtlican besmitenesse &t;e foroft mannum on sl&ae;pe gelimp&d;  hw&ae;&d;er he &t;&ae;s on morgen to husle moste gan o&d;&d;e husel halgian gif he m&ae;ssepreost w&ae;re. 
 &amp; he him &t;a wislice andsware sende &amp; cw&ae;&d;  &t;&ae;t &ae;lc godes &t;eow geornlice smeagean sceolde  fram hwilcum &t;ingum seo nihtlice besmitenes cume. 
 For&t;am of &t;reom &t;ingum heo cym&d; &t;am sl&ae;pendan on mode  hwilon for &t;&ae;re gecyndelican untrumnesse &amp; tydernesse  hwilon for oferflownesse &ae;tes &amp; drinces  hwilon eac &t;&ae;t se man ge&t;enc&d; &amp; smea&d; on d&ae;g idele &t;ing &amp; unalyfedlice  &t;onne &t;&ae;t he on d&ae;g ge&t;enc&d; waciende  &t;&ae;t him becym&d; on niht sl&ae;pende. 
 &T;onne gif hwa besmiten beo on swefne for &t;&ae;re fl&ae;sclican tydernesse  nah he &t;&ae;s geweald  &t;ingie him georne wi&d; god &amp; him forgifenesse bidde. 
 &amp; gif hit gelimp&d; for oferflownesse metes o&d;&d;e drynces  he bi&d; gyltig  &amp; nis him &t;eah husl to forbeodenne ne m&ae;sse to singanne gif he m&ae;ssepreost bi&d;  gif hit oferneod beo &amp; &t;&ae;r o&d;er sacerd ne beo &t;&ae;t &t;a &t;enunga for&d; do. 
 Gif &t;&ae;r &t;onne o&d;er beo &t;&ae;t &t;a &t;enunga don m&ae;ge  betere him is &t;&ae;t he &t;&ae;s d&ae;ges hit forga &amp; him georne mid his sealmsange &amp; mid &ae;lmessan forgifenesse bidde. 
 Gif hit &t;onne on &t;a &t;riddan wisan gelimp&d;  &t;&ae;t se man on d&ae;g geseo o&d;&d;e ge&t;ence o&d;&d;e smeage ymbe unalyfede &t;ing &amp; idele lufe &t;&ae;rto nim&d; &amp; lustb&ae;rnesse &amp; &t;onne &t;urh &t;&ae;t &amp; &t;urh deofles hiwunga besmiten bi&d; on sl&ae;pe  nis &t;am alyfed husl to nimanne &t;&ae;s morgenes &t;e him on niht swa gelimp&d;  ac he ah &t;earfe &t;&ae;t he hit andette &amp; bete swa him his scrift t&ae;ce. 
 Be &t;am &d;e &t;am sacerde naht ne freme&d; &t;&ae;t he rihtwis beo  gif he &t;am unrihtwisan styran nele heora unrihtes. 
 Se halga apostol Paulus l&ae;re&d; &ae;lcum m&ae;ssepreoste &t;e godes folce to lareowe bi&d; gesett  &t;&ae;t heora nan ne wandige for nanes mannes ege ne for lufe ne for sceame ne for nanum sceatte  &t;&ae;t hy ne bodian &ae;lcon men hw&ae;t him sy to donne &amp; hw&ae;t to forganne  gif hy sylfe wylla&d; &t;&ae;t heom beo geborhgen on domesd&ae;g beforan gode sylfum. 
 Be m&ae;ssepreosta drohtnunga. 
 &AE;lc m&ae;ssepreost sceal beon swa he gehaten is sacerd  &t;&ae;t is grecisc word &amp; is on leden sacrum dans &amp; on ure ge&d;eode halig syllend. 
 He sceal syllan halignesse &t;am folce &t;e he to lareowe &amp; to hyrde bi&d; gesett  &t;&ae;t is &t;&ae;t he sceal halige &t;eawas &amp; bysna mannum &ae;teowan. 
 Warnige hine &t;&ae;t be him ne beo gecweden &t;&ae;t egeslice word &t;&ae;t se h&ae;lend cw&ae;&d; be Israela folces hyrdum  &t;a he cw&ae;&d;  Wa eow hyrdas  &t;e &t;&ae;ra eowena meolc ge brucon  &amp; mid heora wulle ge eow scryddon  &amp; &t;a &d;e f&ae;tte w&ae;ron &t;a ge snidon  &amp; &t;a &d;e unstrange w&ae;ron &t;a ge ne gestrangedon ne &t;a wanhalan ge ne lacnedon  &amp; &t;a &d;e forbrocene w&ae;ron &t;a ge ne wri&d;on  &amp; &t;a &d;e tosceadene w&ae;ron &t;a ge ne samnedon  &amp; &t;a forlorenan &t;a ge ne sohton. 
 Nu is eall min heord tosceacred  for&t;am hi n&ae;fdon n&ae;nne hyrde &amp; synd geworden eallum wildeorum to mete. 
 Eall &t;is is gecweden be biscopon &amp; be m&ae;ssepreoston &t;e godes folc on domesd&ae;g to &t;am dome l&ae;dan sceolon  &ae;lc &t;&ae;ne d&ae;l &t;e him her on life &ae;r bet&ae;ht w&ae;s. 
 Hit is &t;eah to witanne  hwy &t;eos feor&d;e boc sy uncapitulod  nu &t;a &ae;rran bec synt gecapitulod  &t;&ae;t is for&t;am &t;e &t;eos feor&d;e boc is genumen of &t;am &t;reom bocum  &amp; &t;&ae;t man on &t;am &t;reom hra&d;e findan ne m&ae;g  hit man fint on &t;isse feor&d;an &ae;g&d;er ge be maran &t;ingum ge be l&ae;ssan openlicor &amp; hr&ae;dlicor. 
 Gif hwylc bisceop man ofslea  &t;olige his hades &amp; f&ae;ste XII gear  &t;a VII on hlafe &amp; on w&ae;tere  &amp; &t;a V f&ae;ste III dagas on &t;&ae;re wican &amp; &t;a o&d;re bruce his metes. 
 Gif m&ae;ssepreost o&d;&d;e munuc man ofslea  &t;olige his hades &amp; f&ae;ste X ger  &t;a V on hlafe &amp; on w&ae;tere  &amp; &t;a o&d;re V f&ae;ste III dagas on wican &amp; &t;a o&d;re bruce his metes. 
 Gif diacon man ofslea  &t;olige his hades &amp; f&ae;ste VII ger  &t;a IIII on hlafe &amp; on w&ae;tere  &amp; &t;a III f&ae;ste III dagas on wican &amp; &t;a o&d;re bruce his metes. 
 Gif cleric man ofslea  f&ae;ste VI ger  &t;a IIII on hlafe &amp; on w&ae;tere  &amp; &t;a II f&ae;ste III dagas on wican &amp; &t;a o&d;re bruce his metes. 
 Gif l&ae;wede man man ofslea  f&ae;ste V ger  &t;a III on hlafe &amp; on w&ae;tere  &amp; &t;a II f&ae;ste III dagas on wican &amp; &t;a o&d;re bruce his metes. 
 Gif hwa gehadodne man ofslea o&d;&d;e his nehstan m&ae;g  forl&ae;te his eard &amp; his &ae;hta &amp; fare to rome to &t;am papan  &amp; sy&d;&d;an do swa se papa him wisige. 
 Gif hwylc bisceop h&ae;med&t;ing drih&d; o&d;&d;e &ae;we bryc&d;  f&ae;ste XII ger  &amp; m&ae;ssepreost &amp; munuc X ger  &amp; diacon VII ger  &amp; cleric VI ger  &amp; l&ae;wede man V ger  f&ae;ste &ae;lc be his endebyrdnesse  eallswa herbufan awriten is be manslehte. 
 Gif hwa h&ae;me wi&d; mynecene &t;e gode sylfum to bryde beweddod bi&d;  gif hit bisceop de&d;  f&ae;ste XII ger  &t;a VII on hlafe &amp; on w&ae;tere  &amp; &t;a V f&ae;ste III dagas on wican on hlafe &amp; on w&ae;tere  &amp; &t;a o&d;re dagas bruce his metes butan fl&ae;sce anum. 
 Gif hit bi&d; m&ae;ssepreost o&d;&d;e munuc  f&ae;ste X ger  &t;a V on hlafe &amp; on w&ae;tere  &amp; &t;a V f&ae;ste III dagas on wican on hlafe &amp; on w&ae;tere &amp; &t;a o&d;re bruce his metes butan fl&ae;sce anum. 
 Gif hit bi&d; diacon  f&ae;ste VII ger  &t;a III on hlafe &amp; on w&ae;tere  &amp; &t;a IIII f&ae;ste III dagas on wican on hlafe &amp; on w&ae;tere &amp; &t;a o&d;re bruce his metes butan fl&ae;sce anum. 
 Gif hit cleric o&d;&d;e l&ae;wede man beo  f&ae;ste VI ger  &t;a III on hlafe &amp; on w&ae;tere  &amp; &t;a III f&ae;ste III dagas on wican on hlafe &amp; on w&ae;tere &amp; &t;a odre bruce his metes butan fl&ae;sce anum. 
 &amp; seo mynecenu  f&ae;ste heo X ger  eallswa herbufan be &t;am m&ae;ssepreoste awriten is. 
 Gif hwylc man wolde h&ae;man wi&d; mynecenu &amp; heo ge&d;afian nolde  f&ae;ste he an ger for his unrihtwillan on hlafe &amp; on w&ae;tere. 
 Gif hwa wolde h&ae;man wi&d; o&d;res mannes riht&ae;we &amp; heo ge&d;afian nolde  f&ae;ste he for his unrihtwillan III lencgten on hlafe &amp; on w&ae;tere  an lencten foran to middansumera  &amp; o&d;er foran to h&ae;rf&ae;stes emnnihte  &amp; &t;ridde to middanwintra. 
 Gif hwa wylle wi&d; wifman unrihtlice h&ae;man &amp; heo ge&d;afian nylle  f&ae;ste he XL daga &amp; nihta on hlafe &amp; on w&ae;tere. 
 Gif hwylc man reafa&d; o&d;erne &ae;t his dehter  bete wi&d; &t;a freond  &amp; f&ae;ste heora &ae;g&d;er I ger wodnesdagum &amp; frigedagum on hlafe &amp; on w&ae;tere  &amp; &t;a o&d;re dagas brucan heora metes butan fl&ae;sce &amp; nime hy sy&d;&d;an to riht&ae;we  gif &t;a freond &t;&ae;t wylla&d;. 
 Gif hwylcne man deofol to &t;am swi&d;e undergan h&ae;bbe &t;&ae;t he wi&d; dumbe nytenu h&ae;me  andette his scrifte &amp; f&ae;ste XV ger  &t;a VIII on hlafe &amp; on w&ae;tere  &amp; &t;a VII f&ae;ste &ae;lce geare III lencten on hlafe &amp; on w&ae;tere  an lencten &ae;r eastron  o&d;er ofer pentecosten  &t;ridde &ae;r middanwintra  &amp; &ae;fre f&ae;ste wodnesdagum &amp; frigedagum &t;a hwile &t;e he libbe. 
 Gif hwa on gewunan h&ae;bbe &t;&ae;t he hine sylfne besmite his agenes willes  f&ae;ste III ger  on &ae;lcon &t;&ae;ra geara III lencten on hlafe &amp; on w&ae;tere  &amp; &t;a o&d;re dagas forga &ae;lce d&ae;ge fl&ae;sc butan sunnand&ae;ge anum. 
 Gif &ae;nig man o&d;erne mid wiccecr&ae;fte fordo  f&ae;ste VII ger  &t;a III on hlafe &amp; on w&ae;tere  &amp; &t;a IIII ger III dagas on wucan on hlafe &amp; on w&ae;tere. 
 Gif hwa drife stacan on &ae;nigne man  f&ae;ste III ger  an ger on hlafe &amp; on w&ae;tere  &amp; &t;a III ger f&ae;ste III dagas on wucan on hlafe &amp; on w&ae;tere  &amp; gif se man for &t;&ae;re stacunge dead bi&d;  &t;onne f&ae;ste he VII ger ealswa herbufan awriten is. 
 Gif hwa wiccige ymbe &ae;niges mannes lufe &amp; him on &ae;te sylle o&d;&d;e on drence o&d;&d;e on &ae;niges cynnes galdorcr&ae;fte  &t;&ae;t heora lufe for &t;am &t;e mare beon sceole  gif hit l&ae;wede man do  f&ae;ste he healf ger wodnesdagum &amp; frigedagum on hlafe &amp; on w&ae;tere &amp; &t;a o&d;re dagas bruce his metes butan fl&ae;sce anum. 
 Gif hit bi&d; cleric  f&ae;ste an ger twegen dagas on wican on hlafe &amp; on w&ae;tere &amp; &t;a o&d;re dagas forgange fl&ae;sc. 
 Gif he beo diacon  f&ae;ste III ger twegen dagas on wican on hlafe &amp; on w&ae;tere &amp; &t;a o&d;re dagas forgange fl&ae;sc. 
 Gif hit bi&d; m&ae;ssepreost  f&ae;ste V ger  &t;&ae;t an on hlafe on w&ae;tere  &amp; &t;a IIII ger &ae;lce friged&ae;ge on hlafe &amp; on w&ae;tere &amp; &ae;lc &t;&ae;ra o&d;ra daga forgange fl&ae;sc. 
 Gif hwa hlytas o&d;&d;e hwatunga bega  o&d;&d;e his w&ae;ccan &ae;t &ae;nigum wylle h&ae;bbe o&d;&d;e &ae;t &ae;nigre o&d;re gesceafte butan &ae;t godes cyrcean  f&ae;ste he III ger  &t;&ae;t an on hlafe &amp; on w&ae;tere  &amp; &t;a II wodnesdagum &amp; frigedagum on hlafe &amp; on w&ae;tere &amp; &t;a o&d;re dagas bruce his metes butan fl&ae;sce anum. 
 Wifman beo &t;&ae;s ylcan wyr&d;e  gif heo tila&d; hire cilde mid &ae;nigum wiccecr&ae;fte o&d;&d;e &ae;t wega gel&ae;tan &t;urh &t;a eor&d;an tyh&d;  for&t;am &t;&ae;t is mycel h&ae;&d;enscipe. 
 Gif hwylc wif hire bearn mid drence on hire sylfre fordo hire agenes willes o&d;&d;e mid &ae;nigum &t;ingum hit amyrre  f&ae;ste heo VII ger  &t;a III on hlafe &amp; on w&ae;tere  &amp; &t;a IIII ger &t;reo dagas on wucan on hlafe &amp; on w&ae;tere &amp; &t;a o&d;re bruce his metes butan fl&ae;sce anum. 
 Gif hwylc l&ae;wede man o&d;erne wundige  gebete wi&d; hine &t;a wundlan &amp; begite him &t;a lacnunge &amp; f&ae;ste an lencten foran to middanwintra  a o&d;erne d&ae;g on hlafe &amp; on w&ae;tere. 
 Gif hwa godes cyrcean brece for stale  agife &t;a stale &amp; f&ae;ste VII ger swa hit herbufan awriten is be manslyhte. 
 Gif hwylc man stele mete o&d;&d;e cla&d;as &amp; hine hungor o&d;&d;e n&ae;ced &t;&ae;rto drife  f&ae;ste III wican on hlafe &amp; on w&ae;tere  gif he &t;onne &t;a stale agifan m&ae;ge  ne neadige man hine to f&ae;stene  ac do man him forgifenesse for godes lufan. 
 Gif hwylc cristen man his agen bearn o&d;&d;e his nehstan m&ae;g wi&d; &ae;nigum wur&d;e sylle  n&ae;bbe he n&ae;nne gemanan mid cristenum mannum &ae;r he hine alysed h&ae;bbe of &t;am &t;eowdome. 
 Gif he &t;onne hine begitan ne m&ae;ge  d&ae;le swa mycel feoh for hine swa he &ae;r mid him nam &amp; alyse o&d;erne of &t;eowdome &amp; gefreoge &t;&ae;ne &amp; f&ae;ste VII wican on hlafe &amp; on w&ae;tere. 
 &amp; gif he &t;&ae;s gestreones n&ae;bbe &t;&ae;t he hine alysan m&ae;ge  f&ae;ste &t;onne XXVIII wic&ae;na on hlafe &amp; on w&ae;tere. 
 Gif hwa blod ete o&d;&d;e styrfig fl&ae;sc  &amp; he hit for neode ne do  f&ae;ste XII wican a o&d;erne d&ae;g on hlafe &amp; on w&ae;tere. 
 &amp; gif he hit for neode do  f&ae;ste III dagas on hlafe &amp; on w&ae;tere. 
 Gif hwylc man mid arwan deor ofsceote  &amp; hit &t;eah &ae;tberste &amp; hit man &t;onne ymbe &t;reo niht dead finde &amp; &t;&ae;r hund o&d;&d;e wulf o&d;&d;e fox o&d;&d;e bera on befangen h&ae;bbe o&d;&d;e &ae;nig o&d;er deorcyn  ne abite his nan cristen man. 
 Gif wulf &ae;niges cynnes orf toslite &amp; hit for &t;am dead beo  ne abite his nan cristen man  &amp; gif hit &t;onne hwa do  f&ae;ste he IIII wican on hlafe &amp; on w&ae;tere. 
 &amp; gif hit alyfe&d; &amp; hit man sy&d;&d;an ofslyh&d;  bruce his man sy&d;&d;an be leafe. 
 Gif hwylc deor bi&d; on nette awyrged  nis hit nanum men alyfed to brucanne  gif his hwa bruce  f&ae;ste IIII wican a o&d;erne d&ae;g on hlafe &amp; on w&ae;tere. 
 Gif hwa finde deadne fisc on fiscpole &amp; he his bruce  f&ae;ste IIII wican wodnesdagum &amp; frigedagum on hlafe &amp; on w&ae;tere &amp; &t;a o&d;re dagas forga fl&ae;sc. 
 &amp; gif man on ea deadne fisc finde  bruce his man be leafe. 
 Gif hwylc gehadod man on hunta&d; fare  gif hit beo cleric  forga XII mon&d; fl&ae;sc  diacon II ger  m&ae;ssepreost III  bisceop VII. 
 Gif hwylc bisceop o&d;&d;e &ae;nig gehadod man hine oft r&ae;dlice oferdrince  o&d;&d;e he &t;&ae;s geswice o&d;&d;e his hades &t;olige. 
 Gif munuc for oferdruncennesse spiwe  f&ae;ste XXX daga. 
 Gif m&ae;ssepreost o&d;&d;e diacon for oferdruncennesse spiwe  f&ae;ste XL daga. 
 Se &d;e &t;urh facn o&d;erne oderdrenc&d;  f&ae;ste XL daga. 
 Beon gif hy man acwella&d;  cwelle hy man ra&d;e  &amp; ete man &t;&ae;t hunig &t;&ae;t hy &ae;r worhton. 
 Gif mus on w&ae;tan befealle  do hy man aweg &amp; astrede mid haligw&ae;tere  &amp; gif heo cucu sy  &t;icge man &t;&ae;ne w&ae;tan  gif heo &t;onne dead sy  geote hit man ut &amp; &t;wea &t;&ae;t f&ae;t. 
 Eft hit cwe&d; on o&d;re stowe  gif &t;&ae;s metes mycel sy &ae;tsamne  strede mid haligw&ae;tere &amp; &t;icge gif his &t;&ae;re sy  &amp; &t;&ae;t &t;onne for neod&t;earfe. 
 On &t;earfe fiftan cneorisse geleofe men hi moton gesamnian  &amp; on &t;&ae;re feor&d;an gif hi gemette syn  ne sceade hi man  &ae;t &t;am &t;riddan cneowe syn hy gesceadene. 
 Wif on hire mona&d;adle cyrcean ne sece ne to husle ne ga  na&d;er ne nunne ne l&ae;wede wif  &amp; gif hy hit don  f&ae;ste XX daga. 
 Se &d;e awiht &t;icge &t;&ae;s &t;e hund o&d;&d;e mus of &ae;te o&d;&d;e wesle widlige  &amp; he hit wite  singe C sealma  gif he hit nyte  singe L sealma. 
 Se &d;e sylle o&d;rum &t;&ae;ne w&ae;tan &t;e mus o&d;&d;e wesle bi&d; on adruncen  gif hit folces man sy  f&ae;ste III dagas  gif hit mynsterman sy  singe CCC sealma. 
 Se &d;e hit &ae;r nyste &amp; eft wite  singe saltere. 
 Gif man awiht blodiges &t;icge on samsodenum mete  gif he hit nyte  f&ae;ste III dagas o&d;&d;e singe saltere  gif he hit wite  f&ae;ste VII dagas. 
 Se &d;e his sylfes blod on spatle mid ungewisse forswelge  nis &t;&ae;t nan synn. 
 Gif hwa on his gymeleaste husl forleose  f&ae;ste III lenctenu &ae;lce friged&ae;g on hlafe &amp; on w&ae;tere &amp; &t;a o&d;re dagas bruce his metes buton fl&ae;sce anum. 
 Gif seo ons&ae;gdnes on eor&d;an fealle for gymeleaste  singe L sealma. 
 Se &d;e forgymeleasige gehalgod husl on &t;am &t;&ae;t hit to lange licge &t;&ae;t him sy unsyfernes on o&d;&d;e hit n&ae;bbe his hiw  f&ae;ste XL daga. 
 Gif man husl aspiwe for druncennesse o&d;&d;e for oferfylle  f&ae;ste XL daga. 
 Gif he for untrumnesse his husl aspiwe  f&ae;ste VII dagas o&d;&d;e twegen salteras singe. 
 Gif man husl worpe on fyr o&d;&d;e on stream &t;onne hit molsa&d; to &t;icganne  singe he C sealma. 
 Gif hund &t;&ae;ne spiw&d;an frete  f&ae;ste C daga  gif he hit nyste  f&ae;ste XL daga. 
 &AE;lc husl &t;e bi&d; on unsyfernesse o&d;&d;e on ylde  forb&ae;rne man hit. 
 Gif mus ete husl for gymeleaste &t;&ae;s mannes &t;e hit healdan sceolde  f&ae;ste XL daga. 
 Se &d;e husles &ae;nigne d&ae;l on cyrcean forleose  f&ae;ste XX daga. 
 Se &d;e on folce his crisman forleose &amp; hine eft ne finde  f&ae;ste III lenctenu o&d;&d;e an ger. 
 Se &d;e his calic ageote on gemang m&ae;ssan  f&ae;ste XXX daga. 
 Se &d;e ete &ae;r&t;am &t;e he to husle ga &amp; &ae;fter &t;am hus &t;icge  f&ae;ste VII dagas. 
 Wer &amp; wif &t;a &d;e heom on h&ae;mede ge&d;eodde w&ae;ron  gif o&d;er wyle godes &t;eow beon  o&d;er nelle  o&d;&d;e heora o&d;er bi&d; untrum  o&d;er hal  swa &t;eah be heora begra ge&d;afunge hyl d&ae;lon hy  gif hy wyllen  &amp; &t;&ae;t beo be bisceopes gewitnesse. 
 Se godes &t;eow &t;e on sl&ae;pe besmiten bi&d;  arise &amp; singe his VII sealmas &amp; bige his cneowa to eor&d;an &ae;t &ae;lces ferses ende &amp; f&ae;ste &t;&ae;s on morgen on hlafe &amp; on w&ae;tere o&d;&d;e singe XXX &t;&ae;ra sealma &t;e him betste &t;incen &amp; &ae;t &ae;lces ferses ende bige his cneowa to eor&d;an. 
 Gif swin o&d;&d;e henna o&d;&d;e &ae;niges cynnes yrfe ete of mannes lichaman o&d;&d;e of his blode drince  slea man &t;&ae;t yrfe &amp; sylle hit hundum. 
 Gif hwa b&ae;rne o&d;res mannes hus  f&ae;ste III ger a o&d;erne d&ae;g on hlafe &amp; on w&ae;tere &amp; &t;a o&d;re dagas f&ae;ste to nones &amp; forga fl&ae;sc. 
 Gif &ae;niges cynnes yrfe fealle on w&ae;terpytt &amp; hit man &t;&ae;r dead finde  formige man &t;one pytt cl&ae;ne &amp; strede &t;&ae;ron haligw&ae;ter. 
 &amp; gif hwa his onbyrge &ae;r se pytt gehalgod sy  f&ae;ste ane wican on hlafe &amp; on w&ae;tere  gif he hit wite  gif he hit nyte  f&ae;ste &ae;nne d&ae;g on hlafe &amp; on w&ae;tere. 
 Gif hwa for his untrumnysse o&t;&t;e for his hnescnysse &t;&ae;t f&ae;sten &amp; &t;a sti&d;nysse aberan ne m&ae;g &t;e his scrift him t&ae;c&d;  him ys alyfed &t;&ae;t he mot his f&ae;sten alysan mid godcundnysse &amp; mid his world&ae;hton  &t;&ae;t is &t;onne gif he by&t; welig  sylle for XII mon&t;a f&ae;stene triginta solidos  &t;&ae;t is on ure ge&t;eode XXX scillinga. 
 Gif hine to swa mycelum ne onhagige  &t;onne sylle he XX scyllinga  gif hine &t;onne to swa mycelum ne onhagige  sylle X scyllingas  gif hit &t;onne &t;earfigende mann beo  &t;&ae;t him to X ne onhagige  sylle III scyllingas  for&t;on se welega m&ae;g ea&t;or syllan XXX scillinga &t;onne se w&ae;dla &t;ry. 
 Se rihtscylling by&d; a be twelf penegum. 
 Swa gerade &ae;lmyssan man sceal on &t;reo wisan d&ae;lan  an ys &t;&ae;t hig man uppan godes weofod legce  o&t;er &t;&ae;t man gebicge man of &t;eowdome &amp; hine sy&t;&t;an gefreoge  &t;rydde &t;&ae;t hig man godes &t;earfum d&ae;le. 
 Anes d&ae;ges f&ae;sten man m&ae;g mid anum penige alysan o&t;&t;e mid twam hund sealmum  &amp; on o&d;re wisan singe miserere mei dominus XII si&t;on &amp; XII pater noster &amp; &ae;t &ae;lces ferses ende hine on eor&t;an astrecce &ae;tforan godes weofode. 
 &amp; gif se man sealmsang ne cunne  &t;onne singe he for anes d&ae;ges f&ae;sten XL pater noster &amp; swa oft hine on eor&t;an astrecce. 
 &amp; VII wintra f&ae;sten man m&ae;g on XII mon&t;um alysan  gif he &ae;lce d&ae;g asinge&d; saltere &amp; o&t;erne on niht &amp; an fiftig on &ae;fen. 
 Mid anre m&ae;ssan man m&ae;g alysan XII daga f&ae;sten  &amp; mid X m&ae;ssan man m&ae;g alysan IIII mon&t;a f&ae;sten  &amp; mid XX m&ae;ssan man m&ae;g alysan VIIII mon&t;a f&ae;sten  &amp; mid XXX m&ae;ssan man m&ae;g alysan XII mon&t;a f&ae;sten  gif he wyle mid so&t;re godes lufe him sylfum &t;ingian. 
