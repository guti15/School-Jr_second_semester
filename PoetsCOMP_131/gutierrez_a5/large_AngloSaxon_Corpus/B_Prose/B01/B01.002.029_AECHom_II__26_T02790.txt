  DOMINICA .III. POST PENTECOSTEN.  Homo quidam fecit cenam magnam. et uocauit multos. ET RELIQUA; Se h&ae;lend s&ae;de &t;is bigspel his leorningcnihtum and cw&ae;&d;; 
 Sum man gearcode micele feorme. and &d;&ae;rto manega gela&d;ode; 
 And sende his &d;eowan to &d;am gela&d;odum het secgan &t;&ae;t hi comon. for &d;an &d;e he h&ae;fde &d;a ealle his &d;ing gegearcode; 
 &T;a ongunnon &d;a gela&d;edan ealle hi beladian; 
 Se forma s&ae;de; 
 Ic bohte &ae;nne tun. and me is neod to farenne. and &d;one sceawian. Ic bidde &d;e. &t;&ae;t &d;u me beladige; 
 Sum o&d;er cw&ae;&d;; 
 Ic bohte fif getymu oxena. and ic fare cunnigan hyra. Ic bidde &d;e. &t;&ae;t &d;u me beladige; 
 Se &d;ridda cw&ae;&d;; 
 Ic wifode nu niwan. and for &d;i ic ne m&ae;g to &d;&ae;re feorme gecuman; 
 &D;a gecyrde se bydel ham. and cydde &t;us his hlaforde; 
 Se hyredes ealdor &d;a yrsode. and cw&ae;&d; to his &d;eowan; 
 Far nu hra&d;e geond &d;as str&ae;t. and wic. and gegadera &d;earfan. and wannhale. blinde and healte. and l&ae;d hider inn; 
 Se &d;eowa &d;a dyde swa. and cw&ae;&d;; 
 Hlaford. hit is gedon swa &d;u hete. and git her is rymet; 
 Se hlaford cw&ae;&d;; 
 Ga geond wegas and hegas. and nyd hi in to farenne. &t;&ae;t min hus beo gefylled; 
 Ic secge eow to so&d;an. &t;&ae;t nan &d;&ae;ra wera &d;e gela&d;ode cuman noldon. ne onbyrig&d; minre feorme; 
 Gregorius papa us s&ae;de. &t;&ae;t se man &d;e &d;a micclan feorme worhte. is ure h&ae;lend crist. se &d;e is god. and mann. on anum hade. se &d;e gearcode &d;urh his tocyme. us &d;a ecan feorme on his rice. gif we &d;a gesecan willa&d;; 
 He sende his &d;eowan to la&d;igenne mancynn to &d;&ae;re ecan feorme. &t;a &d;a he asende his bydelas geond ealne middangeard to bodigenne geleafan. and heofonan rices myrh&d;e. and &ae;lc &d;&ae;ra &t;e &t;&ae;t boda&d;. is godes bydel. &t;eah &d;e heora sum waclic ge&d;uht sy; 
 &T;&ae;re feorme tid is seo geendung &t;ises middaneardes. on &d;&ae;re we sind. swa swa paulus se apostol cw&ae;&d;; 
 We sind. &d;a &d;e worulda geendunga on becomon; 
 He cw&ae;&d; ealle min &d;ing sind gegearcode. for &d;an &d;e &d;urh cristes &d;rowunge wurdon &d;&ae;ra witegena gyddunga gefyllede. and &t;&ae;t ece lif gegearcod eallum geleaffullum; 
 God bead mancynne. &t;&ae;t hi hine biddan sceoldon. and he wile syllan unabeden. &t;&ae;t &t;&ae;t we us ne wendon &t;urh ure bene; 
 He cy&d; gearwe estmettas &t;&ae;s ecan gereordes. and swa &d;eah hi ealle samod hi beladia&d;; 
 Se forma cw&ae;&d;; 
 Ic bohte &ae;nne tun. and me is neod to farenne. and &d;one geseon. Ic bidde &d;e. belada me; 
 Hw&ae;t is &d;urh &d;one tun getacnod buton eor&d;lice &ae;hta? Se f&ae;r&d; to sceawienne his tun. se &d;e ymbe &d;a eor&d;lican speda singallice hoga&d;. and &d;a ecan gestreon ne teola&d;; 
 Sum o&d;er cw&ae;&d;; 
 Ic bohte fif getymu oxena. and ic wille faran fandian &d;&ae;ra; 
 &D;a fif getyma getacnia&d; &d;a fif andgitu ures lichaman. &t;&ae;t sind Gesih&d;. Hlyst. Sw&ae;cc. Stenc. Hrepung; 
 &T;as fif andgitu h&ae;f&d;. se &d;e hal bi&d;; 
 We geseo&d; &t;urh ure eagan. and ealle &d;ing tocnawa&d;; 
 &D;urh &d;a earan we gehyra&d;. On &d;am mu&d;e we habba&d; sw&ae;cc. and tocnawa&d; hw&ae;&d;er hit bi&d; &t;e wered. &d;e biter. &t;&ae;t we &d;icga&d;; 
 &T;urh &d;a nosu we tostinca&d;. hw&ae;t cl&ae;ne bi&d;. hw&ae;t ful; 
 On handum. and on eallum lichaman we habba&d; hrepunge. &t;&ae;t we magon gefredan hw&ae;t bi&d; heard hw&ae;t hnesce. hw&ae;t sme&d;e. hw&ae;t unsme&d;e. and swa gehw&ae;t; 
 &T;as andgitu sind rihtlice wi&d;metene fif getymum oxena. for &d;an &d;e hi beo&d; getwyfylde on twam hadum. &t;&ae;t is on werum. and on wifum; 
 Se f&ae;r&d; and fanda&d; &t;issera fif andgita. se &d;e &t;urh fyrwitnysse. and unstilnysse hi aspent on unnyt; 
 Hefigtyme leahter. is ungefoh fyrwitnys; 
 Ac we sceolon awendan urne lec. fram yfelre gesih&d;e; 
 Urne hlyst fram yfelre spr&ae;ce; 
 Urne sw&ae;cc. fram unalyfedum &d;igenum; 
 Ure nosa. fram derigendlicum stencum; 
 Ure handa and ealne lichaman. fram fullicum. and leahterlicum hrepungum. gif we willa&d; becuman to &d;am estum &t;&ae;s ecan gereordes; 
 Hi b&ae;don &d;one bydel. &t;&ae;t he hi beladode; 
 &T;onne he cwy&d;. Ic bidde &d;e &t;&ae;t &d;u me ladige. and forsih&d; to cumenne. &d;onne sweg&d; eadmodnys on his stemne. and modignys bi&d; &ae;teowod on his d&ae;de; 
 &T;onne se lareow &t;e is godes bydel gestent sumne &d;wyrne and unrihtwisne. and hine mana&d; to rihtwisnysse and to godes rice. gif he &d;onne cwy&d; on his ge&d;ance. ne m&ae;g ic &t;&ae;re sti&d;nysse befeolan. &t;e &d;u me to tihst. ic eom synful man. gebide for me. hw&ae;t de&d; he &d;onne buton bitt. and hine belada&d;; 
 Se &d;ridda cw&ae;&d;; 
 Ic h&ae;bbe nu gewifod. and for &d;i to &d;&ae;re feorme cuman ne m&ae;g; 
 &T;urh &d;a wifunge sind getacnode &t;&ae;s lichaman lustas. and se &d;e ungemetlice his fl&ae;sclicum lustum gehyrsuma&d;. him &d;inc&d; &ae;&d;ryt to gehyrenne ymbe &d;a cl&ae;nnysse &d;e god lufa&d;. o&d;&d;e ymbe &d;a heofenlican bodunga. &d;e his lustum wi&d;cwe&d;a&d;; 
 Se &d;eowa gecyrde ham. and s&ae;de his hlaforde &d;&ae;ra gela&d;odra forsewennysse; 
 Se hlaford &d;a gehathyrt. cw&ae;&d; to his &d;eowan; 
 Far ardlice geond &t;as str&ae;t. and wic. and gegadera &d;earfan. and alefede. blinde and healte. and gel&ae;d hider inn; 
 &T;earfan sind gecwedene. and wannhale. &d;a &d;e hi sylfe wace talia&d;. and unstrange. to wi&d;metennysse ge&d;ungenra halgena; 
 &T;a sind blinde. &t;e &t;&ae;t leoht &d;&ae;s larlican andgites nabba&d;; 
 &T;a beo&d; healte. &d;e rihtne gang on godum weorcum nabba&d;; 
 So&d;lice &d;a gela&d;edan &t;e cuman noldon w&ae;ron synfulle. and &d;as &d;earfan &t;e &d;&ae;r cuma&d; sindon eac synfulle. ac &d;am modigan synfullan beo&d; foresewene. and &d;a eadmodan synfullan beo&d; gecorene; 
 &D;a gecyst god &t;e middaneard forsih&d;. swa swa paulus se apostol cw&ae;&d;; 
 God gecyst &d;a untruman &t;ises middaneardes. &t;&ae;t he &d;a strangan gescynde; 
 &T;earfan and wannhale. blinde. and healte. beo&d; gela&d;ode to godes gereorde. and hi cuma&d;. for &d;an &d;e gehwilce untrume. and forsewenlice on &d;isum middanearde. swa miccle hra&d;or godes stemne gehyra&d;. swa micclum swa hi lytle lustfullunge on &d;isum life habba&d;; 
 Se &d;eowa cw&ae;&d;; 
 Hlaford. hit is gedon swa &d;u hete. and her gyt is rymet &ae;mtig; 
 Micel menigu ge&d;eah gode of iudeiscre &d;eode. fram ealdum dagum o&d; cristes tocyme. heahf&ae;deras and witegan. ac &d;a gyt w&ae;s ure rymet &ae;mtig. we &d;e of eallum middanearde to &d;&ae;re feorme cuma&d;. be &d;an cw&ae;&d; se hlaford to &d;an &d;eowan; 
 Far nu geond wegas and hegas. and nyd hi inn to farenne. &t;&ae;t min hus beo gefylled; 
 &AE;r he het faran to str&ae;tum. and to wicum. getacnigende &t;&ae;t iudea folc. &t;e &d;urh cy&d;&d;e &t;&ae;re ealdan .&ae;. on gehendnysse w&ae;ron; 
 Nu he het faran to wegum and to hegum. getacnigende &t;&ae;t wilde folc. &d;e he gegaderode of eallum middanearde; 
 Sume sind gela&d;ode. and forhogia&d; to cumenne. sume sind gela&d;ode and cuma&d;. sume sind geneadode &t;&ae;t hi cuma&d;; 
 Se bi&d; geneadod to cumenne. se &d;e &d;urh ungelimpum &t;issere worulde o&d;&d;e &t;urh untrumnysse bi&d; &ae;tbroden his lustum. and idelnyssum andwerdes lifes. and &d;urh godes gife bi&d; onbryrd to &d;an ecan life; 
 Se hiredes ealdor cw&ae;&d;; 
 Ic secge eow to so&d;an &t;&ae;t nan &d;&ae;ra wera &d;e gela&d;ode cuman noldon. ne onbirig&d; mines gereordes; 
 Efne god gela&d;a&d; us &t;urh hine sylfne. he gela&d;a&d; &t;urh englas. &d;urh heahf&ae;deras. &t;urh witegan. &d;urh apostolas. &t;urh lareowas d&ae;ghwomlice; 
 He gela&d;a&d; us forwel oft &t;urh wundrum. hwilon &d;urh swinglum. hwilon &d;urh gesundfulnysse &t;ises lifes. hwilon &d;urh ungelimpum; 
 Ne forseo nan man godes stemne. and his gearcunge. &t;y l&ae;s &d;e he hine nu beladige. and eft wylle &t;onne he ne m&ae;g; 
 Gehyra&d; hu godes wisdom clypode &t;urh &d;one snoteran SALOMON; 
 &T;onne hi clypia&d; to me. and ic hi ne gehyre; 
 Hi arisa&d; on &ae;rnemerigen. ac hi ne gemeta&d; me; 
 &D;is godspell is nu scortlice getrahtnod. uton biddan &d;one &ae;lmihtigan drihten. &t;&ae;t he us gebringe to his ecan gebeorscipe. se &d;e &t;urh his tocyme us &d;&ae;r to gela&d;ode: 
