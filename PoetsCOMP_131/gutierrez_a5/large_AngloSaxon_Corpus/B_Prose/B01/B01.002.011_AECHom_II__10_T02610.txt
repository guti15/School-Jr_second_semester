  XIII KALENDAS APRILIS. DEPOSITIO SANCTI CUTHBERHTI EPISCOPI. CUTHBERHTUS se halga biscop scinende on manegum geearnungum and healicum ge&d;inc&d;um. on heofenan rice mid &t;am &ae;lmihtigum scyppende on ecere blisse rixiende wuldra&d;; 
 Beda se snotera engla &d;eoda lareow &t;ises halgan lif. endebyrdlice mid wulderfullum herungum. &ae;g&d;er ge &ae;fter anfealdre gereccednysse. ge &ae;fter leo&d;licere gyddunge awrat; 
 Us s&ae;de so&d;lice beda. &t;&ae;t se eadiga Cu&d;berhtus &d;a &d;a he w&ae;s eahta wintre cild. arn swa swa him his nytenlice yld tihte plegende mid his efenealdum. Ac se &ae;lmihtiga god wolde styran &t;&ae;re nytennysse his gecorenan cu&d;berhtes &t;urh mynegunge gelimplices lareowes. and asende him to an &d;rywintre cild. &t;&ae;t hit his dyslican plegan mid st&ae;&d;&d;igum wordum wislice &d;reade; 
 So&d;lice &t;&ae;t fores&ae;de &d;rywintre cild. &t;one g&ae;mnigendan cu&d;berhtum befran; 
 To hwi under&t;eodst &t;u &d;e sylfne &t;isum ydelum plegan. &t;u &d;e eart fram gode gehalgod mid roderlicum wur&d;mynte? Ne gedafena&d; biscope &t;&ae;t he beo on d&ae;dum folces mannum gelic; 
 Geswic la leof swa un&d;&ae;slices plegan. and ge&d;eod &t;e to gode. &d;e &d;e to biscope his folce geceas. &t;am &d;u scealt heofonan rices inf&ae;r geopenian; 
 Hw&ae;t &d;a cuthberhtus &t;a gyt mid his plegan for&d; arn. o&d; &t;&ae;t his lareow mid biterum tearum dreoriglice wepende ealra &d;&ae;ra cildra plegan f&ae;rlice gestilde; 
 Witodlice eall se cildlice heap wolde &t;&ae;s anes cildes dreorignysse gefrefrian. ac hi ealle ne mihton mid heora frofre his dreorignysse adw&ae;scan. &ae;r &d;an &t;e cu&d;berhtus hit mid arf&ae;stum cossum gegladode. and he sylf si&d;&d;an &ae;fter &t;&ae;s cildes mynegunge. on healicere st&ae;&d;&d;ignysse symle &d;urhwunode; 
 &AE;fter &d;isum wear&d; &t;&ae;s eadigan cu&d;berhtes cneow mid heardum geswelle alefed. swa &t;&ae;t he mid criccum his fe&d;unge underwre&d;ode; 
 &T;a ges&ae;t he sume d&ae;ge under sunnbeame ana on sundran. and his sceancan be&d;ode. him com &d;a ridende to sum arwur&d;e ridda sittende on snawhwitum horse. and he sylf mid hwitum gyrlum befangen w&ae;s. and he &d;one halgan mid gesibsumum wordum sw&ae;slice grette. biddende &t;&ae;t he him d&ae;gwistes gedafenlice ti&d;ode; 
 Cu&d;berhtus &d;a to &d;am engle anmodlice cw&ae;&d;; 
 Ic wolde &d;ine &d;enunge sylf nu gearcian. gif ic me mid fe&d;unge ferian mihte; 
 Min adlige cneow is yfele geh&ae;fd. &t;&ae;t ne mihte nan l&ae;cewyrt awiht geli&d;ian. &d;eah &d;e heo gelome to geled w&ae;re; 
 &T;a gelihte se cuma. and his cneow grapode. mid his halwendum handum and het hine geniman hw&ae;tene smedeman. and on meolce awyllan. and swa mid &d;&ae;re h&ae;tan &t;&ae;t to&d;undene lim gewri&d;an. and &ae;fter &d;isum wordum his hors bestrad. on &d;am si&d;f&ae;te &d;e he &d;ider com aweg ferende; 
 Hw&ae;t &d;a cu&d;berhtus &ae;fter &t;&ae;s engles lare his cneow be&d;ode. and he sona gesundfull his f&ae;reldes breac. and ongeat &t;&ae;t god &t;urh his engel hine geneosode. se &d;e giu &ae;r &t;one blindan Tobian &d;urh his heahengel Raphahel mihtelice onlihte; 
 Eft se halga cu&d;berhtus &d;a &d;a he wacode mid hyrdemannum on felda on his geogo&d;e. geseah heofonas opene. and englas gel&ae;ddon Aidanes biscopes sawle mid micclum wuldre into &t;&ae;re heofonlican myrh&d;e; 
 Hwilon eac cu&d;berhtus ferde geond land bodigende godes geleafan. &d;a for unwedre gecyrde he to sumes hyrdes cytan. &t;e stod weste on &d;am westene &d;e he oferferde. and getigde his hors &d;&ae;r binnon; 
 &D;a mid &d;am &t;e he his gebedu sang. &d;a t&ae;r &t;&ae;t hors &t;&ae;t &d;&ae;c of &d;&ae;re cytan hrofe. and &t;&ae;r feoll adune swilce of &d;am hrofe wearm hlaf mid his syflinge; 
 He &d;a ge&d;ancode gode &t;&ae;re sande. and mid &t;&ae;re hine sylfne gereordode; 
 Se eadiga cu&t;berhtus &ae;fter &d;isum ealle woruld&d;ing eallunge forlet. and mid halgum &d;eawum hine sylfne to munuclife ge&d;eodde. and he hr&ae;dlice si&d;&d;an he munuc w&ae;s wear&d; geset cumena &d;en. &t;&ae;t he cumena huses gymde. and mynsterlicum cumum ge&d;ensum w&ae;re; 
 &T;a &ae;t sumon s&ae;le on wintres d&ae;ge him com to godes engel on cuman hiwe. and cu&d;berhtus hine mid ealre cumli&d;nysse underfeng; 
 &T;a gecyrde he ut ymbe &t;&ae;s cuman &d;enunge. ac he ne gemette n&ae;nne cuman &d;a &d;a he inn com. ac lagon &d;ry heofenlice hlafas on lilian beorhtnysse scinende. and on hrosan br&ae;&d;e stymende. and on sw&ae;cce swettran &t;onne beona hunig; 
 &T;a sceawode se halga cu&d;berhtus on &d;am snawe gehw&ae;r. hwyder se cuma si&d;igende ferde. ac &d;a &d;a he nane fotswa&d;e on &t;am snawe ne geseah. &d;a ongeat he &t;&ae;t se cuma w&ae;s engel and na mann. se &d;e &d;one heofenlican fodan him brohte. and &d;&ae;s eor&d;lican ne rohte; 
 &T;es fores&ae;da halga wer w&ae;s gewunod &t;&ae;t he wolde gan on niht to s&ae;. and standan on &d;am sealtan brymme o&d; his swyran. syngende his gebedu; 
 &T;a on sumere nihte hlosnode sum o&d;er munuc his f&ae;reldes. and mid sleacrre stalcunge his fotswa&d;um filigde. o&d; &t;&ae;t hi begen to s&ae; becomon; 
 &D;a dyde cu&t;berhtus swa his gewuna w&ae;s. sang his gebedu on s&ae;licere y&d;e. standende o&d; &t;one swyran. and sy&d;&d;an his cneowa on &d;am ceosle gebigde. astrehtum handbredum to heofenlicum rodore; 
 Efne &d;a comon twegen seolas of s&ae;licum grunde. and hi mid heora flyse his fet drygdon. and mid heora bl&ae;de his leoma be&d;edon. and si&d;&d;an mid gebeacne his bletsunge b&ae;don. licgende &ae;t his foton on fealwun ceosle; 
 &T;a cu&d;berhtus &d;a s&ae;lican nytenu on sund asende. mid so&d;re bletsunge. and on merigenlicere tide mynster gesohte; 
 Wear&d; &t;a se munuc micclum afyrht. and adlig on &ae;rnemerigen. hine geeadmette to &d;&ae;s halgan cneowum. biddende &t;&ae;t he his adl eallunge afligde. and his fyrwitnysse f&ae;derlice miltsode; 
 Se halga &d;a sona andwyrde. Ic &d;inum gedwylde dearnunge miltsige. gif &d;u &d;a gesih&d;e mid swigan bediglast. o&d; &t;&ae;t min sawul heonon si&d;ige. of andwerdum life gela&d;od to heofonan; 
 Cu&d;berhtus &d;a mid gebede his sceaweres seocnysse geh&ae;lde. and his fyrwites ganges gylt forgeaf; 
 Fela wundra wurdon geworhte &d;urh &d;one halgan cu&d;berht. ac we wylla&d; for sceortnysse sume forsuwian. &d;y l&ae;s &d;e &d;eos racu eow to lang &d;ince; 
 Witodlice cu&t;berhtus ferde swa swa his gewuna w&ae;s. ymbe geleaffulre bodunge. &t;&ae;t he &d;am ungel&ae;redum folce. lifes weig t&ae;hte; 
 &T;a fleah sum earn &ae;tforan him on si&d;e. and he his geferan befrinan ongann. hwa hi to &d;am d&ae;ge afedan sceolde; 
 &D;a cw&ae;&d; his gefera &t;&ae;t he gefyrn smeade. hw&ae;r hi bigleofan biddan sceoldon. &d;a &d;a hi &d;a fare ferdon buton wiste; 
 Cu&d;berhtus &d;a him togeanes cw&ae;&d;; 
 La hw&ae;t se &ae;lmihtiga god m&ae;g forea&d;e unc &t;urh &d;isne earn. &ae;t foresceawian. se &d;e giu &ae;r Elian afedde. &t;urh &d;one sweartan hremm. &ae;r he to heofonan si&d;ode; 
 Hi &d;a ferdon for&d; si&d;igende. and efne se earn on &d;am ofre ges&ae;t mid fisce geflogen. &t;one he &d;&ae;rrihte gefeng; 
 &T;a cw&ae;&d; se halga to his geferan. yrn to &d;am earne and him of anim. &t;&ae;s fisces d&ae;l &d;e he gefangen h&ae;f&d;. unc to gereorde. Sy lof &d;am &ae;lmihtigan &t;e unc &d;urh &d;isne fugel fedan wolde; 
 Syle swa &d;eah sumne d&ae;l &d;am earne to edleane his geswinces; 
 Hi &d;a &ae;fter gereorde on heora weg ferdon. and cu&d;berhtus &d;am folce f&ae;gere bodade. &t;&ae;t hi w&ae;re w&ae;ron wi&d; deofles syrwum. &d;y l&ae;s &d;e he mid leasunge heora geleafan awyrde. and fram &d;&ae;re bodunge. heora mod abrude; 
 &T;&ae;t folc &d;a f&ae;rlice ongann for&d; ar&ae;san. betwux &t;yssere minegunge micclum bep&ae;ht. &t;&ae;t hi &d;&ae;re lare to lyt gymdon; 
 Hw&ae;t se swicola feond hi swi&d;e bedydrode. swilce &d;&ae;r sum hus. so&d;lice forburne. brastligende mid brandum. gedwymorlice swa &d;eah; 
 &T;a wolde &t;&ae;t folc &t;&ae;t fyr adw&ae;scan. gif hit &ae;nig w&ae;ta wanian mihte; 
 Ac &d;&ae;s halgan andwerdnyss ea&d;elice acwencte &t;&ae;s deofles dyderunge. &t;e hi dwollice filigdon. and &d;&ae;s lifes word lythwon gymdon; 
 &T;&ae;t folc &d;a ofscamod ongean cyrde to &d;&ae;re lare &d;e hi &ae;r forleton. biddende &ae;t &d;am lareowe. li&d;e miltsunge. &t;&ae;t hi his lare &ae;r to lyt gymdon. &d;a &d;a he &d;a fr&ae;cednysse him fores&ae;de; 
 Cu&d;berhtus swa &d;eah. on o&d;rum timan. eallbyrnende hus. ana ahredde. wi&d; fyres dare. mid halgum benum. and &d;one windes bl&ae;d. aweg fligde. se &d;e &ae;r foroft. &d;a &ae;ttrigan flan. deoflicere costnunge. on him sylfum adw&ae;scte. &t;urh gescyldnysse. so&d;es drihtnes; 
 He wolde gelome. leodum bodian. on fyrlenum lande. unforhtigende; 
 Hw&ae;t &d;a him geu&d;e. se &ae;lmihtiga god. f&ae;gre getingnysse. &d;am folce to lare. and him men ne mihton. heora mod behydan. ac hi eadmodlice. him geandetton. heora digelnyssa. and elles ne dorston. and be his dihte. digellice gebetton; 
 Sum eawf&ae;st man. eac swilce h&ae;fde. micele cy&d;&d;e. to &d;am halgan cu&d;berhte. and gelomlice his lare breac. &t;a getimode his wife. wyrs &d;onne he be&d;orfte. &t;&ae;t heo &d;urh wodnysse. micclum w&ae;s gedreht; 
 &T;a com se eawf&ae;sta. to &d;am eadigan cu&d;berhte. and he w&ae;s on &d;am timan. to prafoste geset. on &d;am munuclife. &t;e is lindisfarnea gehaten. &t;a ne mihte he for sceame. him openlice secgan. &t;&ae;t his eawf&ae;ste wif. on &d;&ae;re wodnysse l&ae;g. ac b&ae;d &t;&ae;t he asende sumne bro&d;er. &t;e hire gerihta. gedon mihte. &ae;r &d;an &d;e heo of life. gel&ae;d wurde; 
 &D;a wiste cu&d;berhtus eal be &d;am wife. and wolde &t;urh hine sylfne. sona hi geneosian. for &d;an &d;e heo &ae;r &d;on. eawf&ae;st leofode. &d;eah &d;e se unsi&d;. hire swa gelumpe; 
 &T;a begann se wer. dreorig wepan. an&d;racigende. &t;&ae;s ungelimpes; 
 Cu&d;berhtus hine &d;a mid wordum gefrefrode. cw&ae;&d; &t;&ae;t se deofol. &t;e hire derigan wolde. on his geneosunge. forl&ae;tan sceolde. and mid micelre fyrhte aweg fleon. and &t;&ae;t wif mid gewitte. wel sprecende. him togeanes gan. and his bridel onfon; 
 Hit &d;a gelamp. be &d;&ae;s lareowes wordum. &t;&ae;t &t;&ae;t wif gewittig. hine mid wordum gegrette. b&ae;d &t;&ae;t heo moste him mete gearcian. and cydde hu se deofol. hi dearnunge forlet. and swi&d;e forhtigende. fleames cepte. &d;a &d;a se halga &t;ider si&d;ode; 
 Cu&d;berhtus se halga. si&d;&d;an gefremode. mihtiglice wundra. on &d;am mynstre wunigende; 
 Begann &d;a on mode. micclum smeagan. hu he &d;&ae;s folces lof. forfleon mihte. &t;y l&ae;s &d;e he wurde. to hlisful on worulde. and &t;&ae;s heofenlican lofes. fremde w&ae;re; 
 Wolde &d;a anstandende. ancerlif adreogan. and on digelnysse. eallunge drohtnian; 
 Ferde &d;a to farne. on flowendre y&d;e. &t;&ae;t igland is eal beworpen. mid sealtum brymme. on s&ae; middan. &t;&ae;t wi&d;innan eall. &ae;r &d;am fyrste. mid sweartum gastum. swi&d;e w&ae;s afylled. swa &t;&ae;t men ne mihton. &t;a moldan bugian. for &d;eowracan. sweartra deofla. ac hi ealle &d;a. endemes flugon. and &t;&ae;t igland. eallunge rymdon. &d;am &ae;&d;elan cempan. and he &d;&ae;r ana wunode. orsorh heora andan. &t;urh &ae;lmihtigne god; 
 &T;a w&ae;s &t;&ae;t igland. mid ealle bed&ae;led. w&ae;teres wynsumnysse. on &d;am westum cludum. ac se halga wer. &d;a sona het. &t;a heardnesse. swi&d;e holian. on middan &d;&ae;re flore. his f&ae;geran botles. and &d;&ae;r w&ae;ter &ae;ddre &d;a wynsum asprang. werod on sw&ae;cce. &t;am were to brice. se &d;e hwilon w&ae;ter. to winlicum sw&ae;cce. wundorlice awende. &d;a &d;a hit wolde god; 
 Se halga &d;a het. him bringan s&ae;d. wolde on &d;am westene. w&ae;stmes tilian. gif hit swa geu&d;e. se &ae;lmihtiga god. &t;&ae;t he mid his foton. hine fedan moste; 
 He seow &d;a hw&ae;te. on beswuncenum lande. ac hit to w&ae;stme. aspringan ne moste. ne fur&d;on mid g&ae;rse. growende n&ae;s; 
 &T;a het he him bringan. bere to s&ae;de. and ofer &ae;lcne timan. &d;a eor&d;an aseow; 
 Hit weox &d;a mid wynne. and wel geripode; 
 &T;a woldon hremmas. hine bereafian. &ae;t his gedeorfum. gif hi dorston. &d;a cw&ae;&d; se halga. to &d;am heardnebbum. gif se &ae;lmihtiga eow. &d;ises geu&d;e. bruca&d; &t;&ae;ra w&ae;stma. and me ne bidda&d;; 
 Gif he &d;onne eow. &d;ises ne geti&d;ode. gewita&d; aweg. w&ae;lhreowe fugelas. to eowrum e&d;ele. of &d;isum iglande; 
 Hw&ae;t &d;a hremmas &d;a. ricene flugon. ealle tosomne. ofer &d;one sealtan brym. and se halga &d;a. his geswinces breac; 
 Eft &d;a si&d;&d;an o&d;re twegen swearte hremmas si&d;lice comon. and his hus t&ae;ron. mid heardum bile. and to neste b&ae;ron. heora briddum to hleow&d;e; 
 &T;as eac se eadiga. mid ealle afligde. of &d;am e&d;ele. mid anum worde; 
 Ac an &d;&ae;ra fugela. eft fleogende com. ymbe &d;ry dagas. &t;earle dreorig. fleah to his foton. fri&d;es biddende. &t;&ae;t he on &d;am lande. lybban moste. symle unsc&ae;&d;&d;ig. and his gefera samod; 
 Hw&ae;t &d;a se halga. him &t;&ae;s geu&d;e. and hi lustb&ae;re. &t;&ae;t land gesohten. and brohton &d;am lareowe. lac to medes. swines rysl his scon to gedreoge. and hi &d;&ae;r si&d;&d;an. unsc&ae;&d;&d;ige wunedon; 
 &D;a wolde se halga sum hus timbrian to his nedbricum. mid his gebro&d;ra fultume. &d;a b&ae;d he hi anre sylle &t;&ae;t he mihte &t;&ae;t hus on &d;a s&ae; healfe mid &t;&ae;re underlecgan; 
 &T;a gebro&d;ra him beheton &t;&ae;t hi woldon &t;&ae;t treow &t;onne hi eft comon him gebringan; 
 &D;a comon hi swa swa hi cw&ae;don. and wurdon swa &d;eah &d;&ae;s treowes ungemyndige. ac se &ae;lmihtiga god his w&ae;s gemyndig. and him &d;a sylle sylf asende mid &t;am s&ae;licum flode. and &t;&ae;t flod hi awearp &d;&ae;r &d;&ae;r he sylf smeade &t;&ae;t hus to ar&ae;renne. on &d;am sealtum ofre; 
 &T;a wunode se halga wer manega gear. on &d;am ancerlife swi&d;lice sti&d;e. and hine geneosodon gelome eawf&ae;ste menn. and be his lare heora lif gerihtl&ae;hton; 
 &D;a com him to sum abbudysse seo w&ae;s &ae;lfl&ae;d gehaten. &d;&ae;s cyninges sweoster Ecgfrides. wolde &t;urh his mynegungum hire mod getrymman; 
 &T;a betwux heora spr&ae;ce begann heo to halsigenne &d;one halgan wer. &t;&ae;t he sceolde hire secgan hu lange hire bro&d;or Ecgfridus moste his rices brucan; 
 &T;a andwyrde hire se halga mid twylicere spr&ae;ce and cw&ae;&d;; 
 For nahte bi&d; geteald anes geares lust. &t;&ae;r &d;&ae;r se swearta dea&d; onsigende bi&d;; 
 &D;a undergeat heo &t;&ae;t se bro&d;er ne moste his lifes brucan ofer &d;am anum geare. and &t;&ae;rrihte dreoriglice wepende hine befran; 
 La leof sege me hwa sceal to his rice fon. &t;onne he bro&d;er n&ae;f&d;. ne he bearn ne bel&ae;f&d;; 
 &D;a cw&ae;&d; se halga wer eft to &d;am m&ae;dene; 
 Se &ae;lmihtiga scyppend h&ae;f&d; gehealden sumne gecorenne. &t;yssere leode to cyninge. and se bi&d; &d;e swa leof swa nu is se o&d;er; 
 &T;a gedyrstl&ae;hte &t;&ae;t m&ae;den &t;&ae;t heo him &d;a gyt to spr&ae;c. and cw&ae;&d;; 
 Mislice smeaga&d; manna heortan. sume wilnia&d; ge&d;inc&d;e &t;yssere worulde. sume gefylla&d; heora fracedan lustas. and hi ealle sy&d;&d;an sorhlice w&ae;dlia&d;; 
 &T;u forsihst &d;one healican wur&d;mynt. and &d;e is leofre on &d;isum wacum scr&ae;fum. &d;onne &d;u on healle healic biscop sitte; 
 &D;a cw&ae;&d; se witega &t;&ae;t he wur&d;e n&ae;re. swa miccles hades. ne &d;&ae;s heahsetles. ac swa &t;eah nan man godes mihte ne forflih&d;. on nanum heolstrum. heofenan. o&t;&t;e eor&d;an. o&t;&t;e s&ae; &d;riddan; 
 Ic gelyfe swa &d;eah. gif se &ae;lmihtiga me h&ae;tt &t;&ae;s hades beon. &t;&ae;t ic eft mote &d;is igland gesecan. &ae;fter twegra geara ymbrene. and &d;yses e&d;eles brucan; 
 Ic bidde &t;e &ae;lfl&ae;d. &t;&ae;t &d;u uncre spr&ae;ce. on minum life. nanum ne ameldige; 
 &AE;fter &d;isum wordum wear&d; gemot geh&ae;fd. and Ecgfridus &t;&ae;ron ges&ae;t. and &t;eodorus &d;ises iglandes ercebiscop. mid manegum o&d;rum ge&d;ungenum witum. and hi ealle anmodlice &t;one eadigan cu&d;berhtum to biscope gecuron; 
 &D;a sendon hi sona gewritu. mid &t;am &ae;rende to &d;am eadigan were. ac hi ne mihton hine of his mynstre gebringan; 
 &T;a reow se cyning sylf Ecgfridus to &d;am iglande. and trumwine biscop mid o&d;rum eawf&ae;stum werum. and hi &d;one halgan swi&d;e halsodon. heora cneow bigdon. and mid tearum b&ae;don. o&d; &t;&ae;t hi hine wepende of &d;am w&ae;stene atugon. to &d;am sino&d;e samod mid him. and he &d;one had be heora h&ae;se underfeng. swa swa hit gefyrn &ae;r ges&ae;d w&ae;s &d;urh &d;&ae;s cildes mu&d;. and &t;&ae;s m&ae;ran biscopes BOISILES. &d;e him mid so&d;re witegunge his lifes endebyrdnysse s&ae;de; 
 On &d;am ylcan geare wear&d; eac ofslegen ecgfridus se &ae;&d;ela cyning on his unsi&d;e. &d;a &d;a he on peohtum begann to feohtenne to dyrstelice ofer drihtnes willan. and his cyfesborena bro&d;or si&d;&d;an rixode. se &d;e for wisdome wende to scottum. &t;&ae;t he &ae;l&d;eodig on lare ge&d;uge. &T;a w&ae;s gefylled. seo fores&ae;de spr&ae;c. swa se halga wer. s&ae;de &t;am m&ae;dene. be hire gebro&d;rum. &ae;r he biscop w&ae;re; 
 Hw&ae;t &d;a si&d;&d;an se halga cu&d;berhtus lindisfarnensiscere gela&d;unge leodbiscop. mid ealre gecneordnysse. his folces gymde to geefenl&ae;cunge. &d;&ae;ra eadigra apostola. and hi mid singalum gebedum gescylde wi&d; deofl. and mid halwendum myngungum. to heofonan tihte. and he swa leofode. swa swa he sylf l&ae;rde. and a his bodunga. mid gebysnungum astealde. and eac mid wundrum wel geglengde. and mid so&d;re lufe symle geswette. and gemetegode mid micclum ge&d;ylde. and w&ae;s swi&d;e estful on &ae;lcere spr&ae;ce; 
 He nolde awendan his gewunelican bigleofan. ne his gew&ae;da. &d;e he on westene h&ae;fde. ac &d;a sti&d;nyssa. his stearcan bigleofan. betwux l&ae;wedum folce. on his life geheold; 
 He w&ae;s swi&d;e welig. w&ae;dlum and &d;earfum. and symle him sylfum. swi&d;e hafenleas; 
 &T;a geworhte he fela wundra eac. binnon &d;am fyrste &d;e he biscop w&ae;s; 
 Mid halgum w&ae;tere. he geh&ae;lde sum wif. anes ealdormannes &ae;we fram earmlicere co&d;e. and heo sona gesund him sylfum &d;enode; 
 Eft on &d;&ae;re ylcan tide. he mid ele gesmyrode an licgende m&ae;den. on langsumum sare. &d;urh hefigtymum heafodece. and hire sona w&ae;s bet; 
 Sum eawf&ae;st wer. w&ae;s eac yfele geh&ae;fd. and l&ae;g &ae;t for&d;si&d;e. his freondum orwene. &t;a h&ae;fde heora sum. haligne hlaf. &t;one se eadiga wer. &ae;r gebletsode. and he &d;one &t;&ae;rrihte. on w&ae;ter bedypte. and his adligum m&ae;ge. on &t;one mu&d; begeat. and he &d;&ae;rrihte &t;&ae;t adl gestilde; 
 Eac on o&d;rum timan. sum adlig cniht. f&ae;rlice wear&d; geferod. &ae;tforan &d;am witan. &d;a &d;a he mid lare. geond land ferde. &d;a b&ae;don &d;a b&ae;rmen. his bletsunge georne. and he &d;&ae;rrihte. &t;one cniht ar&ae;rde. swa &t;&ae;t he gesundful. si&d;ode on fotum. se &d;e on b&ae;re. &t;ider geboren w&ae;s; 
 Sum earm moder. unea&d;elice b&ae;r. hire samcuce cild. swi&d;e dreorig. on &d;am ylcan wege. &t;e se wita ferde; 
 &T;a besargode he. &d;&ae;re sorhfullan meder. and gesw&ae;slice &d;a. hire sunu cyste. cw&ae;&d; &t;&ae;t hire cild. gesund beon sceolde. and eal hire hiwisc. h&ae;l&d;e brucan. and &d;&ae;s witegan word. wurdon gefyllede; 
 &AE;lfl&ae;d &d;a eft. &t;&ae;t &ae;&d;ele m&ae;den. &t;one halgan lareow. to hire gela&d;ode. &d;a ges&ae;t he &ae;t mysan. micclum onbryrd. he beseah to heofonum. and his sex awearp; 
 &T;a axode hine. seo eadige f&ae;mne. hwi he swa hr&ae;dlice. his gereord forlete; 
 &D;a cw&ae;&d; se biscop. mid onbryrdum mode; 
 Efne nu ic geseah. englas ferigan. ges&ae;lige sawle. of &d;inum boclande. to healicre heofenan. mid halgum sange. and his nama &d;e bi&d;. ardlice gecydd. on &ae;rnemerigen. &t;onne ic offrige gode. &t;a liflican lac. on geleaffulre cyrcan; 
 Hit wear&d; &d;a gewidm&ae;rsod. swa swa se witega cw&ae;&d;. &t;&ae;t hire hyrdeman. &d;urh holdr&ae;dene &d;a. sume ac astah. and his orf l&ae;swode. mid treowenum helme. and he hearde feoll. gewat of worulde. mid wuldre to gode. for &d;&ae;re hylde. his hirdr&ae;dene; 
 Hwa m&ae;g &ae;fre. ealle gereccan. &t;a mihtigan tacna. &d;ises halgan weres. hu oft he ea&d;elice. adlige geh&ae;lde. and &t;a sweartan gastas. symle afligde. and f&ae;gra manna for&d;si&d;. foregleaw s&ae;de. wis &d;urh witegunge. wisdomes gastes; 
 &T;a wunode sum sacerd. swi&d;e gelyfed. on ancersetle. &ae;fter his lare. and on gehwilcum geare hine geneosode. hereberhtus gehaten. hohful on mode; 
 Cu&d;berhtus &d;a sona. hine onsundron gespr&ae;c. cw&ae;&d; &t;&ae;t he &d;a sceolde. swi&d;lice befrinan. his nyd&t;earfnysse. &ae;r his nextan d&ae;ge. cw&ae;&d; &t;&ae;t he ne moste. on menniscum life. hine eft geseon. of &d;am andweardan d&ae;ge; 
 Hereberhtus &d;a. swi&d;e hohful wear&d;. and feol to his fotum. mid flowendum tearum. b&ae;d &t;&ae;t he moste him mid si&d;ian. to heofenlicum &d;rymme. of &d;ysum gewinne. swa swa he on life. his lare gehyrsumode; 
 Hw&ae;t &d;a se biscop. his cneowa gebigde. to &d;issere bene. mid bli&d;um mode. and sy&d;&d;an &d;one sacerd. sona gefrefrode. cw&ae;&d; &t;&ae;t him geu&d;e. se &ae;lmihtiga wealdend. &t;&ae;t hi &ae;tsomne. si&d;ian moston. of &d;isum earfo&d;nyssum. to ecere myrh&d;e; 
 Hereberhtus &d;a. ham gewende. and on legerbedde. licgende abad. &t;&ae;s o&d;res geendunge. mid adlium lymum; 
 Cu&d;berhtus se halga. &t;a swi&d;e onette. to &d;am ancersetle. &d;&ae;r he &ae;r ges&ae;t. &d;urh halige mynegunge. mihtiges drihtnes. wolde on &d;am lande. his lif geendian. &t;&ae;r &d;&ae;r he &ae;r lange. lybbende drohtnode; 
 And he on &d;am lande &d;a gelegered wear&d;. on his for&d;si&d;e. swi&d;e fus to gode. on &d;am &d;riddan geare. his biscophades. and on &d;isum d&ae;ge to drihtne gewat. and hereberhtus samod. se halga sacerd. swa swa hi on life. &ae;r geleornodon. &t;urh godes gast. mid godum willan; 
 His lic wear&d; bebyrged. on lindisfarneiscre cyrcan. &t;&ae;r wurdon geworhte. wundra forwel fela. &d;urh geearnungum. his eadigan lifes; 
 &T;a gelicode hit. &d;am leodebiscope. eadberhte sylfum. him &ae;ftergengan. &t;&ae;t he his lichaman. up &d;a gelogode. on &d;am endlyftan geare. his geendunge; 
 &T;a wear&d; &t;&ae;t halige lic. hal on eor&d;an gemet. gesundful licgende. swilce he slapende w&ae;re. li&d;ebige on limum. swa swa he geled w&ae;s; 
 Sy wuldor and lof. &t;am welegan drihtne. se &d;e his gecorenan. swa cystelice wur&d;a&d;. &ae;fter deadlicum life. mid him lybbende. a. on ecnysse. ealra worulda. amen: 
