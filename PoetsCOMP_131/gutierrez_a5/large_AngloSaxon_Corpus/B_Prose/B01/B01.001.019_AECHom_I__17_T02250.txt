 DOMINICA SECVNDA POST PASCA. Ego sum pastor bonus. et reliqua. 
 &T;is godspel &t;e nu ger&ae;d w&ae;s. cwy&d; &t;&ae;t se h&ae;lend cw&ae;de be him sylfum. Ic eom god hyrde: Se goda hyrde syl&d; his agen lif for his sceapum. 
 Se hyra. se &d;e nys riht hyrde. he gesih&d; &t;one wulf cuman. &amp; he forl&ae;t &t;e sceap &amp; flih&d;. 
 &amp; se wulf sum gel&ae;c&d;. &amp; &t;a o&d;re tostenc&d;. 
 Se hyra flyh&d; for &d;on &t;e he is hyra. &amp; &t;a sceap ne belimpa&d; to him. 
 Ic eom god hyrde &amp; ic oncnawe mine scep. &amp; hi oncnawa&d; me: Swa swa min f&ae;der me oncn&ae;w&d; &amp; ic hine. 
 And ic sylle min agen lif. for minum sceapum. 
 Ic h&ae;bbe eac o&d;re scep &t;e ne sind na of &d;isre eowde. &amp; &t;a ic sceal l&ae;dan. &amp; hi gehyra&d; mine stemne. &amp; bi&d; an eowed. &amp; an hyrde. 
 Crist is god gecyndelice &amp; so&d;lice nis nan &t;ing god buton gode anum. 
 Gif &ae;nig gesceaft is god &t;onne is seo godnys of &d;am scyppende: Se &d;e is healice god. 
 He cw&ae;&d; se goda hyrde syl&d; his agen lif for his sceapum. 
 Ure alysend is se goda hyrde. &amp; we cristene menn. synd his scep: And he sealde his agen lif for ure alysednysse. 
 He dyde swa swa he manede. &amp; mid &t;am he geswutelode hw&ae;t he bebead. God hyrde w&ae;s petrus. &amp; god w&ae;s paulus. &amp; gode w&ae;ron &t;a apostoli &t;e heora lif sealdon for godes folce. &amp; for rihtum geleafan ac heora godnys w&ae;s of &d;am heafde &t;&ae;t is crist &t;e is heora heafod. &amp; hi sind his lima. 
 &AE;lc biscop &amp; &ae;lc lareow is to hyrde geset godes folce: &t;&ae;t hi sceolon &t;&ae;t folc wi&d; &t;am wulfe gescyldan. 
 Se wulf is deoful: &t;e syrw&d; ymbe godes gela&d;unge: &amp; cep&d; hu he mage cristenra manna saula mid leahtrum fordon &t;onne sceal se hyrde &t;&ae;t is se biscop o&d;&d;e o&d;er lareow wi&d;standan &t;am re&d;an wulfe: Mid lare &amp; mid gebedum. 
 Mid lare he sceal him t&ae;can &t;&ae;t hi cunnon. hw&ae;t deoful t&ae;h&d; mannum to forwyrde: &amp; hw&ae;t god bebyt to gehealdenne: For begeate &t;&ae;s ecan lifes. 
 He sceal him fore gebiddan &t;&ae;t god geh&ae;lde &t;a strangan. &amp; geh&ae;le &d;a untruman. 
 Se bi&d; to strangum geteald: se &t;e wi&d;stent deofles lare. 
 Se bi&d; untrum: se &d;e on leahtrum fyl&d;. 
 Ac se lareow bi&d; unscyldig gif he &t;&ae;t folc mid lare gewissa&d;: &amp; him wi&d; god ge&t;inga&d;. 
 &D;a twa &t;ing he sceal &t;am folce don &amp; eac mid his agenum o&d;rum gehelpan. 
 And gif hit swa getima&d; his agen lif syllan for &d;&ae;s folces hreddinge. 
 Se hyra flyh&d;: &t;onne he &t;one wulf gesih&d;. 
 Se his hyra &amp; na hyrde se &d;e bi&d; begriwen on woruld&t;ingum: &amp; lufa&d; &t;one wur&d;mynt. &amp; &t;a ateoriendlican &e;dlean. &amp; n&ae;f&d; innwerdlice lufe to godes sceapum. 
 He cep&d; &t;ara sceatta. &amp; blissa&d; on &d;am wur&d;mynte. &amp; h&ae;f&d; his mede for &t;ysum life. &amp; bi&d; bescyred &t;&ae;re ecan mede. 
 Nast &d;u hwa bi&d; hyra: hwa hyrde &ae;r &d;an &d;e se wulf cume: ac se wulf geswutola&d; mid hwylcum mode he gymde &t;&ae;ra sceapa. 
 Se wulf cym&d; to &d;am sceapum. &amp; sume he abit sume he tostenc&d;. 
 &T;onne se re&d;a deoful: tih&d; &t;a cristenan men sume to forlire: sume he ontendt to gitsunge: Sume he ar&ae;r&d; to modignysse: &amp; sume he &t;urh graman totw&ae;m&d;: &amp; mid mislicum costnungum gastlice ofslyh&d;. 
 Ac se hyra ne bi&d; na&d;or ne mid ware ne mid lufe astyred: ac flyh&d; for &d;an &t;e he smea&d; ymbe &d;a woruldlican hy&d;&d;a &amp; l&ae;t to gymeleaste &t;&ae;ra sceapa lyre. 
 Ne flih&d; he na mid lichaman: ac mid mode. 
 He flih&d; for &d;an &t;e he ges&e;h. unrihtwisnysse: &amp; suwade. 
 He flih&d; for &d;an &d;e he is hyra: &amp; na hyrde: swilce hit swa gecweden sy: ne m&ae;g se standan ongean fr&ae;cednyssa &t;&ae;ra sceapa: Se &d;e ne gym&d; &t;&ae;ra sceapa mid lufe: ac tyla&d; his sylfes. &t;&ae;t is &t;&ae;t he lufa&d; &t;a eor&d;lican gestreon. &amp; na godes folc. 
 Wulf bi&d; eac se unrihtwisa rica. &t;e bereafa&d; &t;a cristenan. &amp; &t;a ea&d;modan mid his ricceter&e; ofsit: Ac se hyra o&d;&d;e se medgilde ne gedyrstl&ae;h&d; &t;&ae;t he his unrihtwisnysse wi&d;stande &t;&ae;t he ne forleose his wur&d;mynt &amp; &t;a woruldlican gestreon &t;e he lufa&d; swi&d;or &t;onne &t;a cristenan menn. 
 Be &t;ysum awrat se witega ezechiel: &t;us cwe&d;ende. 
 Ge. hyrdas gehyra&d; godes word. 
 Mine sceap sind tostencte &t;urh eowre gimeleaste: &amp; sind abitene: Ge caria&d; ymbe eowerne bigleofan: &amp; na ymbe &t;&ae;ra scapa: for &d;i ic wylle ofgan &t;a scep &ae;t eowerum handum. &amp; ic do &t;&ae;t ge geswica&d; &t;are wican: &amp; ic wylle ahreddan mine &e;owde wi&d; eow. 
 Ic sylf wylle gadrian mine sc&e;p &t;e w&ae;ron tostencte. &amp; ic wille hi healdan on genihtsumre l&ae;se. 
 &T;&ae;t &t;&ae;t losode. &t;&ae;t ic wylle secan. &amp; ongean l&ae;dan. 
 &T;&ae;t &t;&ae;t alefed w&ae;s. &t;&ae;t ic geh&ae;le. 
 &T;&ae;t untrume ic wylle getrymman: &amp; &t;&ae;t strange gehealdan. &amp; ic hi l&ae;swige on dome &amp; on rihtwisnysse. 
 &T;as word spr&ae;c god &t;urh &t;one witegan ezechihel: be lareowum. &amp; be his folce. 
 Ge sceolon beon geornfulle to eower agenre &t;earfe: &t;eah hit swa getimige &t;&ae;t se lareow gimeleas beo &amp; do&d; swa swa crist t&ae;hte. 
 Gif se lareow wel t&ae;ce. &amp; yfele bysnige: do&d; swa swa he t&ae;h&d;. &amp; na be &d;am &t;e he bysna&d;. 
 Se h&ae;lend cw&ae;&d; be him. ic eom god hyrde. &amp; ic oncnawe mine scep. 
 &amp; hi oncnawa&d; me. 
 &T;&ae;t is ic lufige hi. &amp; hi lufia&d; me. 
 Se &d;e ne lufa&d; so&d;f&ae;stnysse: ne oncneow he na git god. 
 Ac behealde ge: hw&ae;&d;er ge synd godes sc&e;p: hw&ae;&d;er ge hine git oncneowon. Hw&ae;&d;er ge mid so&d;f&ae;stnysse hyne lufia&d;. 
 He cw&ae;&d; swa swa min f&ae;der oncn&ae;w&d; me. &amp; ic oncnawe hine. &amp; ic sylle min agen lif for minum sceapum. 
 He oncn&ae;w&d; his f&ae;der &t;urh hine sylfne: &amp; we oncnawa&d; &t;urh hine. 
 Mid &t;&ae;re lufe &t;e he wolde for mancynne sweltan: mid &t;&ae;re he cydde hu miclon he lufa&d; his f&ae;der. 
 He cw&ae;&d; ic h&ae;bbe o&d;re scep. &t;e ne synt na of &t;yssere eowde. 
 &amp; &t;a ic sceal l&ae;dan. &amp; hi gehyra&d; mine stemne. &amp; sceal beon an eowd. &amp; an hyrde. 
 &T;is he spr&ae;c on Iudea lande: &t;&ae;r w&ae;s an eowd. of &d;am mannum &t;e on god belyfdon. on &d;am leodscype. 
 &T;a o&d;re scep syndon &t;a &d;e of eallum o&d;rum eardum to gode buga&d;. 
 &amp; crist hi gebrinc&d; ealle to anre eowde: on &d;am ecan life. 
 Manega synd hyrdas under criste: &amp; &t;eahhw&ae;&d;ere he is ana heora ealra hyrde: Se &d;e leofa&d; &amp; ricxa&d; mid f&ae;der. &amp; mid halgum gaste. a. on ecnysse. AMENN. 
