 UIII. KALENDAS MARTIAS. CATHEDRA SANCTI PETRI. 
 We cwe&d;a&t; on gerimcr&ae;fte Cathedra Sancti Petri seofon nihton er &t;am mon&d;e &t;e we Martius hata&d;. 
 Nu synd sume men &t;e nyton hw&ae;t se nama getacna&d;. 
 Cathedra is gereht bisceopstol on Englisc  and se halga Petrus w&ae;s ahafen on &t;am d&ae;ge on his bisceopstol on &t;&ae;re byrig Antiochian. 
 &T;one stol he ges&ae;t seofon gear fullice  and si&d;&d;an gewende be Godes wissunge to &t;&ae;re m&ae;ran Rome byrig and &t;&ae;r binnan wunode fif and twentig geara  and fela wundra &ae;teowde &t;&ae;re Romaniscan leode o&d;&t;&ae;t he hi to geleafan gebigde. 
 He ferde fram Antiochian for &t;an &t;e he w&ae;s apostol and sceolde gehw&ae;r gecuman and Cristendom ar&ae;ran. 
 &T;a ges&ae;t he on Rome o&d;er bisceopsetl  o&d; &t;&ae;t se arleasa Nero hine ahencg on rode. 
 Nu wylle we eow secgan sume Petres wundra  him to wur&d;mynte and eow to trymmincge  ac ure m&ae;&d; nys &t;&ae;t we ealle his m&ae;r&d;a secgan. 
 We s&ae;don hwilon &ae;r hu his sceadu gehealde ealle &t;a untruman &t;e heo oferglad  swa hw&ae;r swa he eode  and hi ealle astodon ansunde &ae;tforan him  &t;e on &d;am f&ae;nne &ae;r lagon. 
 Nu wylle we eac eow secgan hu he sume d&ae;g eode to &t;am Godes temple mid &t;am godspellere Iohanne. 
 &T;a l&ae;g &t;&ae;r sum creopere lama fram cildhade  se w&ae;s d&ae;ghwamlice geboren to &t;am beorhtan gete  &t;&ae;t he &ae;lmessan underfencge &ae;t &t;am infarendum. 
 &D;a beseah he to Petre sumere &ae;lmessan wilnigende. 
 Petrus so&t;lice cw&ae;&d;  N&ae;bbe ic seolfor ne gold  ic &t;e do &t;&ae;t ic h&ae;bbe  aris on Drihtnes naman hal on &t;inum fotum  and gefeng his swi&d;ran ar&ae;rde hine upp. 
 And he leop sona cunnigende his fe&d;es  hw&ae;&d;er he cu&d;e gan. 
 Eode &t;a mid blisse binnan &t;am temple mid &t;am halgum apostolum  &t;one h&ae;lend herigende. 
 &T;a oncneowan hine ealle &t;e hine cu&d;on &ae;r  and micclum wundrodon &t;&ae;s w&ae;dlan h&ae;le. 
 Eft &ae;t sumon s&ae;le &t;a Petrus si&t;ode neosigenne &t;a geleaffullan  &t;a becom he to Liddan  wolde &d;a gebro&d;ra gespr&ae;can &t;e on &t;&ae;re byrig eardodon. 
 &T;a gemette he anne b&ae;drydan binnon &t;am weallum  Eneas gehaten  for eahte gearum lama. 
 &T;a cw&ae;&d; se eadiga Petrus to &t;am earman b&ae;ddrydan  geh&ae;le &d;e drihten Crist  aris and do &t;e gearowne. 
 &T;a aras se b&ae;ddryda unbunden fram Petre  se &t;e h&ae;f&d; &t;a mihte &t;&ae;t he m&ae;g unbinden &t;a f&ae;stan cnottan fyrnlicra synna &t;am &d;e mid d&ae;dbote hine bidda&d; georne &t;&ae;t he him ge&t;ingie to &t;am h&ae;lende criste. 
 &T;a gelyfde seo burhwaru  &t;urh &t;&ae;s b&ae;ddrydan h&ae;le on &t;one so&d;an God  and gecyrde to fulluhte  and &t;a Saroniscan swa gelice dydon. 
 Ioppe hatte sum burh  gehende &t;&ae;re Liddan  on &t;&ae;re w&ae;s an wydewe wel gelyfed  Thabitas geciged  and swy&t;e &ae;lmesgeorn  and mid godum weorcum geglencged for&t;earle. 
 Seo wear&d; geuntrumad on &t;am ylcan timan  gewat &t;a of life  and l&ae;g on uppflora. 
 &T;a geaxodon &t;a geleaffullan &t;e &t;&ae;t lic bes&ae;tan &t;&ae;t Petrus w&ae;s on Liddan  &t;am lande swa gehende  asendan &t;a twegen weras wi&d; his  and b&ae;don &t;&ae;t he butan yldincge hi geneosode. 
 &T;a aras se apostol and ardlice &t;ider com  eode to &t;&ae;re uppflora  and efne him embe stodon wepende wydewan and wanhafele &t;earfan  &ae;teowigende him &t;a reaf and &t;a gerenodan tunecan  &t;e Thabitas him worhte &ae;r &t;an &t;e heo gewite. 
 &T;a het se halga Petrus &t;&ae;t hi him &t;&ae;t hus gerymdon  and gebigde his cneowa biddende hire lifes. 
 Wende &t;a to &t;am lice and hlude clypode  Thabita aris  and heo &t;&ae;rrihte geedcucode  beseah to Petre  and geset hire upp. 
 &T;a gel&ae;hte Petrus hire li&t;ian hand  ar&ae;rde hi upp hale of &t;am bedde. 
 &T;a asprang &t;is wundor wide geond &t;&ae;t land  and fela gelyfdon on &t;one lifigendan God. 
 &T;a wunode Petrus &ae;fter &t;&ae;re wydewan &ae;ryste manega dagas on Ioppe  mid sumum gelyfedan menn  Symon gehaten; his hus stod wi&d; &t;a s&ae;. 
 &T;a wolde se apostol hine onsundron gebiddan  and astah to &t;&ae;re uppflora embe midne d&ae;g utan  w&ae;s eac ofhingrod  and wolde &t;&ae;r anbidian. 
 &T;a wear&d; him &ae;teowed wundorlic gesih&d;  he geseah heofonas opene and him com to an f&ae;t  fy&d;erscyte and brad  and binnan &t;am w&ae;ron ealle cuce nytenu creopende and gangande. 
 Him com stemn to  &t;us clypiende &t;riwa  aris nu Petrus  and &t;as re&d;an deor ofsleh  maca &t;e to mete  &t;&ae;t &t;u mege &t;e gereordian. 
 &T;a cw&ae;&d; se halga wer  ne gewur&d;e hit  leof Drihten  for&t;an &d;e ic ne onbyrgde swa hw&ae;t swa uncl&ae;ne bi&d;. 
 &T;a com him eft stemn to &t;us clypigende of heofonum  &t;&ae;t &t;&ae;t God gecl&ae;nsode  ne cw&ae;&d; &t;u &t;&ae;t hit ful sy. 
 &T;riwa him w&ae;s &t;us geclypod to  and &t;&ae;rrihte wear&d; &t;&ae;t f&ae;t upp to heofonum abroden  eft mid &t;am nytenum. 
 We wylla&d; eow secgan sceortlice &t;as getacnunge. 
 &T;&ae;t fy&t;erscyte f&ae;t mid &t;am fulum nytenum h&ae;fde getacnunge ealles h&ae;&d;enes folces  &t;e on fy&d;erscytum middanearde fullice leofdon  ac Crist hi gecl&ae;nsode  &t;urh his tocyme on worulde. 
 And for&t;i cw&ae;&t; se stemn clypigende to Petre  &t;&ae;t he hine gereordode mid &t;am re&t;enum nytenum  for&t;an &t;e hi w&ae;ron gecl&ae;nsode &t;urh Cristes &t;rowunge  and he sceolde hi awendan of &t;am wyrmhiwe &t;urh so&d;e lare to gesceadwisnysse  and to manna gelicnysse of &t;am la&d;um hiwe. 
 &T;riwa clypode seo stemn fram &t;&ae;re halgan &d;rynnysse  seo &t;e is an &ae;lmihtig God &ae;fre untod&ae;ledlic. 
 Mid &t;am &d;e Petrus smeade hw&ae;t his gesih&d; gem&ae;nde  &t;a clypodon &t;&ae;r &d;ry weras  cnucigende &ae;t &t;am geate  and axodon &ae;t &t;am hiwum hw&ae;&d;er se halga Petrus &t;&ae;r wununge h&ae;fde  woldon hine gespr&ae;can. 
 Efne &t;a se halga gast him &t;&ae;t s&ae;de and cw&ae;&d;  &t;ry weras &t;e seca&d;  of Cessarean byrig  aris and far mid him  for&t;an &t;e ic hi asende. 
 Petrus &t;a eode ardlice to &d;am mannum  befran for hwylcum intingan hi hine axodon. 
 Hi s&ae;don &t;&ae;t Cornelius hi asende to him. 
 He is hundredes ealdor  and h&ae;f&d; Godes ege  swy&d;e rihtwys wer  &t;&ae;t wat eall &t;eos scyr. 
 Him com to Godes &ae;ncgel and cw&ae;&d; &t;&ae;t he sceolde &t;e him to langian  and &t;ine lare gehyran. 
 &T;a on &ae;rnemergen eode se eadiga Petrus mid &t;am &ae;rendracum  and eac his gebro&d;ra samod to Cessarean byrig. 
 Cornelius gela&d;ode his leofestan freond  wolde &t;&ae;t hi gehyrdon &t;a halgan lare &ae;t Petre  and eode him togeanes  and hine eadmodlice gebigde adune to his fotum  ac his onfencg Petrus. 
 Eode &t;a inn mid Cornelie  and cw&ae;&d; to him eallum  Ge witon &t;&ae;t us Iudeiscum ne gedafena&d; to genealecenne eow h&ae;&d;enum mannum  ac me geswutelode God &t;&ae;t us nys to cwe&d;enne &t;&ae;t ge uncl&ae;ne syndon. 
 Ic com eac for&t;y buton &ae;lcere twynunge  ic axe &t;one intingan  hwi &t;u me gelangodest. 
 Cornelius cw&ae;&d; &t;a  me com to Godes encgel nu &ae;r on d&ae;g embe nontid  &t;a&t;a ic me ana geb&ae;d  stod on hwitum gyrlum and cw&ae;&d; &t;us to me  &t;in geb&ae;d is gehyred fram &t;am healican Gode  and &t;ine &ae;lmyssan synd on his gesih&t;e getealde. 
 Asend nu to Ioppen to Symone Petre  and gelange hine to &t;e  &t;&ae;t he &t;e lifes word secge. 
 Nu sende ic to &t;e and we synd gearwe ealle &t;a &t;incg to gehyrenne  &t;e se h&ae;lend &t;e bebead. 
 Cristendom n&ae;s &t;agit cu&d; on &t;&ae;re byrig  ne &t;es Cornelius n&ae;s on Criste gefullod  ac he gelyfde swa &t;eah on &t;one lifigendan God  and mid &ae;lmessum geearnode &t;&ae;s &ae;ngles wyssunge  and astealde &t;am h&ae;&t;enum healice gebysnunge  &d;a &t;a he to fulluhte heora fyrmest beah. 
 &T;a cw&ae;&d; se eadiga Petrus  Ic oncneow to so&t;an &t;&ae;t Gode is andfencge on &ae;lcere m&ae;g&d;e se&t;e hine ondr&ae;t  and de&d; rihtwisnysse. 
 Ongan &t;a to secgenne &t;one so&t;an geleafan &t;am h&ae;&d;enan &t;egne be &d;&ae;s h&ae;lendes f&ae;re; hu he worhte wundra on &t;yssere worulda fela  and si&d;&d;an dea&d; &t;rowode sylfwilles for us  and on &t;am &t;ryddan d&ae;ge aras of &d;am dea&d;e gesund. 
 &T;a betwux &t;ysum wordum wear&t; mycel Godes wundor  swa &t;&ae;t se halga gast com ofer &t;a h&ae;&d;enan  and hi ealle spr&ae;con  &t;e &d;a lare gehyrdon  mislicum gereordum m&ae;rsigende God. 
 &T;a wundrodon &t;a Iudeiscan &t;e &t;&ae;r w&ae;ran mid Petre  geleaffulle on Criste  &t;&ae;t se halga gast com ofer &d;a h&ae;&d;enan  and se halga Petrus cw&ae;&d;  hwa m&ae;g w&ae;teres forwyrnan &t;ysum werum to fulluhte  nu hi &t;one halgan gast habba&d; underfangen swa swa we sylfe? 
 And he sona het hi ealle fullian  on &t;&ae;s &ae;lmihtigan naman. 
 &T;a b&ae;don hi Petrum &t;&ae;t he andbidode &t;&ae;r ane feawa daga &ae;fter heora fulluhte. 
 Eft &t;a&d;a Petrus com to &t;am Cristenum heape binnan Hierusalem  &t;a befrunon &t;a gebro&d;ra &t;e of Iudeiscum cynne on Crist gelyfdon  Hwi eodest &t;u to &t;am h&ae;&d;enum  and on heora huse ge&ae;te? 
 &T;a Iudeiscan wendon &t;&ae;t hi ana w&ae;ron Gode gecorene  and for&t;y swa cw&ae;don. 
 On ealdum dagum under moyses &ae; noldon &t;a Iudeiscan genealecan &t;am h&ae;&t;enum  ne mid him gereordian  and swy&t;e rihtlice &t;a  for&t;an &t;e hi gelyfdon on &t;ane lifigendan God  and &t;a h&ae;&d;enan gelyfdon on &t;a leasan godas  &t;a&d;a n&ae;ron godas ac gramlice deofle. 
 Nu woldon &d;a Iudesican heora gewunan healdan &ae;fter heora fulluhte  and forseon &d;a h&ae;&t;enan. 
 &T;a began se halga Petrus him eallum secgan hw&ae;t him God geswutelode &ae;r&d;an &t;e he &t;ider si&t;ode  and hu se halga gast com ofer &t;a h&ae;&t;enan and cw&ae;&d;  Gif God him forgeaf &t;&ae;s halgan gastes gife swa swa us on frym&t;e on fyrenum gereordum  hw&ae;t eom ic manna &t;&ae;t ic mihte God forbeodan? 
 &T;a suwodon &t;a Iudeiscan sy&d;&d;an hi &t;is gehyrdon  and wuldrodon God  &t;&ae;t he wolde forgifan &t;am h&ae;&t;enan d&ae;dbote to &t;am heofonlican life. 
 Marcellus w&ae;s gehaten sum m&ae;re Godes &t;egn  se folgode Symone &t;am sceandlican dry  o&d;&t;&ae;t se eadiga Petrus &t;one arleasan oferdraf. 
 &T;a forlet Marcellus &t;one manfullan dry  and folgode Petre and to fulluhte beah. 
 Nu awrat &t;&ae;s Marcellus hu sancte Petres dohtor Petronella gewat of worulde to Criste. 
 Petrus h&ae;fde wif &ae;r&d;an &t;e he w&ae;re gecyrred to Cristes hirede  ac he wi&t;cw&ae;&d; si&d;&d;an woruldlicum gewilnungum and wifes neawiste  for&t;an &t;e Crist astealde cl&ae;nnysse on worulde  and ealle his folgeras ferdon on cl&ae;nnysse  swa swa Petres cw&ae;&d; cu&t;lice him to. 
 Ecce nos reliquimus omnia  et secuti sumus te; quid ergo erit nobis; Efne we forleton ealle &t;incg on worulde and &t;e nu folgia&t;  hw&ae;t foresceawost &t;u us? 
 On anginne middaneardes cw&ae;&d; se &ae;lmihtiga God  Beo&d; gemenigfylde and gefylla&d; &t;as eor&d;an. 
 And Crist wolde on his tocyme cl&ae;nnysse ar&ae;ran  and his halgan hired heold on cl&ae;nnysse. 
 Menn h&ae;fdon on frym&d;e heora magan to wife  and swa wel mosten for &d;&ae;re wifleaste  and gif nu hwa swa de&d; n&ae;f&d; he Godes bletsunge. 
 Under moyses &ae;  moste se bisceop habban an ge&ae;wnod wif  for &t;&ae;re gewissan &ae;ftergencgnysse  &t;&ae;t is &t;&ae;t se sunu sceolde symle fon to &t;am hade  &ae;fter his f&ae;der geendunge and nan o&d;er ne moste. 
 Hit mihte &t;a wel swa  for &t;an &t;e hi ne m&ae;ssodon n&ae;fre  ac hi offrodon nytenu on heora lacum Gode. 
 Ne husel n&ae;s gehalgod &ae;r&t;am &d;e se h&ae;lend com  and &t;a niwan gecy&d;nysse mid Cristendome ar&ae;rde  and geceas &t;a cl&ae;nan to his cl&ae;num &t;eowdome  na to nytena offrunge ac to his agenum lichaman. 
 And bisceopas ne beo&d; nu be gebyrdum gecorene  ac seo halige gela&d;ung lufa&d; &t;a cl&ae;nan  and Crist wile habban &t;a &t;e him cl&ae;nlice &t;enia&d; &ae;t &t;am liflicum lacum his lichaman and blodes. 
 We sceoldan secgan be &t;&ae;re snoteran Petronellan  &t;&ae;s eadigan Petres dehter  ac us bearn &t;is on mod. 
 Se fores&ae;da Marcellus s&ae;de &t;&ae;t heo l&ae;ge on paralisin swa swa Petrus sylf wolde. 
 &T;a axode Titus &t;one eadigan apostol  hwi he ge&t;afode &t;&ae;t heo swa lage on &t;am legerbedde  &t;onne he o&d;re alefede ealle geh&ae;lde  and heo ana l&ae;g swa. 
 &D;a cw&ae;&d; se halga f&ae;der &t;&ae;t hire fremode &t;&ae;t  ac &t;el&ae;s &t;e hwa wene &t;&ae;t ure word ne m&ae;ge hire h&ae;le forgifan  ic hate hi nu arisan and us eallum &t;enian. 
 And heo &t;&ae;rrihte aras  &t;enode hire f&ae;der and his geferum hal. 
 &AE;fter &t;&ae;re &t;enunge het se halga Petrus hi to bedde gan and beon eft seoc. 
 Heo &t;eah &d;a on Godes ege and God hi eft geh&ae;lde  swa &t;&ae;t heo sylf mihte manega o&d;re geh&ae;len  &t;urh halige gebedu on &d;&ae;s H&ae;lendes naman. 
 Hire w&ae;s sum o&t;er m&ae;den geferl&ae;ht Felicula gehaten  fulfremed on Godes ege and on ealre godnysse. 
 Ac Petronella w&ae;s swy&d;e wlitig on hiwe. 
 &T;a com sum heretoga se w&ae;s gehaten Flaccus  mid mycelre fare to &t;&ae;re m&ae;ran Petronellan  wolde hi niman to wife for hire wlitigan hiwe. 
 &T;a cw&ae;&d; &t;&ae;t halige m&ae;den to &t;am h&ae;&t;enan menn  hwi come &t;u mid w&ae;pnum and mid w&ae;lreowum cempum to anum m&ae;dene unmihtigum to wige? 
 Ac gif &d;u me habban wylt hat cuman to me &ae;&d;elborenne wif and wlitige m&ae;denu nu &ae;fter &d;rym dagum  and ic efne mid him to &t;inum huse cume. 
 And he hire gelyfde. 
 Hw&ae;t &t;a Petronella mid f&ae;stenum hi geb&ae;d to &d;am heofonlican cynincge  &t;e heo gecoren h&ae;fde on eallum &t;am fyrste  and Felicula samod  o&d;&t;&ae;t Nicomedis se m&ae;ssepreost com on &t;am &d;riddan d&ae;ge  and dyde him m&ae;ssan  and seo halige Petronella &t;a husel underfeng  gewende to hire bedde and gewat sona. 
 &T;a comon &t;a wif swa heo h&ae;fde gecw&ae;den  and behwurfon hire lic o&t;&t;&ae;t heo bebyrged w&ae;s  swylce hi for&d;an comon &t;&ae;t hi &t;a f&ae;mnan bestodon. 
 &T;a awende se Flaccus to Feliculan his mod  and cw&ae;&t; hire &t;us to mid &t;rutigendum mode  Geceos &t;e nu ardlice an &t;yssere tw&ae;gra  o&t;&t;e &d;u beo min wif o&d;&d;e gebuh to urum godum and him lac geoffra. 
 Ac heo him andwyrde &t;us  Ne beo ic n&ae;fre &t;in wif  for&d;an &t;e ic sylfwylles eom Criste gehalgod  ne ic &t;am h&ae;&t;enum godum lac ne geoffrige  for&d;an &t;e ic on Crist gelyfe. 
 &T;a het se arleasa Flaccus &t;a f&ae;mnan gebringan on &t;ysterfullum cwearterne  and cw&ae;&d; &t;&ae;t man ne sceolde &ae;nigne bigleofan hire don binnon seofon nihton. 
 Heo wunode &t;a swa seofon niht meteleas  and sy&d;&d;an wear&d; getintregod for &t;an so&d;an geleafan and for hyre m&ae;g&d;hade o&d;&t;&ae;t heo wear&d; gemartyrod  and hire gast ferde freoh to heofonum. 
 &T;a com Nicomedis se fores&ae;da m&ae;ssepreost  and bebyrgde hire lic to lofe &t;am &ae;lmihtigan. 
 &T;a gel&ae;hte Flaccus &t;one geleaffullan preost  and for&d;an &t;e he nolde &t;am fulum godum geoffrian  het hine beswingan o&d;&t;&ae;t he sawlode. 
 He gewat &t;a to heofonan to h&ae;lende Criste  &t;am is wuldor and wur&d;mynt on ealra worulda woruld;AMEN. 
