 IN NATALE UNIUS CONFESSORIS.  Homo quidam peregre proficiscens. Et reliqua; Ure drihten s&ae;de &t;is bigspel his leorningcnihtum; 
 He cw&ae;&d; &t;&ae;t sum rice man wolde faran on &ae;l&d;eodigne eard. &t;a clypode he his &d;eowan him to. and bet&ae;hte him his god; 
 Sumon he bet&ae;hte fif pund. sumum twa pund. sumum an. &ae;lcum be his agenre mihte. and het hi mid &t;am feo him mare gestrynan. and ferde si&d;&d;an on &ae;l&d;eodignysse swa swa he gemynt h&ae;fde; 
 Hi &d;a teolodon mid &t;am feo; 
 And se &d;e fif underfeng gestrynde &t;&ae;r to o&d;re fif pund. and se &d;e twa pund underfeng. gestrynde eac o&d;re twa; 
 &D;a ferde se &d;ridda se &d;e &t;&ae;t an pund underfeng. and bedealf hit on eor&d;an. and swa his hlafordes feoh bediglode; 
 Eft &d;a &ae;fter langsumum fyrste com heora hlaford. and het him gelangian to &t;a &d;eowan &t;e he &t;&ae;t feoh &ae;r bef&ae;ste; 
 &T;a geneal&ae;hte se &d;e &ae;r fif pund underfeng. and cw&ae;&d;; 
 Hlaford. &t;u bef&ae;stest me fif pund. efne nu ic h&ae;bbe &t;e gestryned &t;&ae;rtoeacan o&d;re fif pund; 
 &D;a cw&ae;&d; se hlaford him to; 
 Eala &d;u goda &d;eowa. and getrywe. &t;u w&ae;re getrywe on lytlum &d;ingum. ic wille &d;e settan ofer maran. far nu into &d;ines hlafordes gefean; 
 &D;a com se o&d;er &d;eowa se &d;e twa pund underfeng and cw&ae;&d;; 
 Hlaford. &t;u bet&ae;htest me twa pund &t;ines feos. and efne nu ic h&ae;bbe &t;e gestryned o&d;re twa &t;&ae;r to; 
 &D;a cw&ae;&d; se hlaford; 
 Eala &d;u godes &d;eowa and getrywe. &d;u w&ae;re getrywe on lytlum &d;ingum. ic wille &d;e settan ofer maran. far nu into &d;ines hlafordes gefean; 
 &T;a com se &d;ridda and cw&ae;&d;; 
 Hlaford. efne her is &d;in pund. &t;e ic h&ae;fde behyd on minum swatcla&d;e. Ic ondred me for &d;an &t;e &d;u eart swi&d;e styrne. and wylt niman &t;&ae;t &t;e &d;u &ae;r ne sealdest. and wylt ripan &t;&ae;t &t;&ae;t &d;u &ae;r ne seowe; 
 &D;a cw&ae;&d; se hlaford. Eala &d;u ly&d;ra &t;eowa. Nu ic &t;e deme &ae;fter &d;inre agenre tungan. wystest &d;u &t;&ae;t ic w&ae;s styrne man. nimende &t;&ae;t ic &ae;r ne sealde. and ripende &t;&ae;t &t;&ae;t ic &ae;r ne seow. hwi noldest &d;u syllan min feoh myneterum to sleanne. and ic wolde mid gafole hit ofgan &ae;t him? He cw&ae;&d; &t;a to &d;am ymstandendum. Nima&d; &t;&ae;t pund him &ae;t. and sylla&d; &t;am &t;e me brohte tyn pund; 
 Hi cw&ae;don la leof he h&ae;f&d; tyn pund; 
 Se hlaford cw&ae;&d;. Ic secge eow to so&d;an &ae;lc &d;&ae;ra &d;e h&ae;f&d; him bi&d; mare geseald and he genihtsuma&d;. Se &d;e n&ae;f&d;. him bi&d; &ae;tbroden &t;&ae;t &t;&ae;t he h&ae;f&d;; 
 Se eadiga Gregorius papa trahtnode &t;is godspel and cw&ae;&d;; 
 Hw&ae;t is se man &d;e ferde on &ae;l&d;eodignysse buton ure drihten se &d;e mid &t;am lichaman &d;e he on eor&d;an underfeng ferde to heofenum? Witodlice fl&ae;sces wunung is eor&d;e. and cristes lichama w&ae;s gel&ae;d swilce to &ae;l&d;eodignysse &d;a &d;a he w&ae;s ahafen to &d;&ae;re heofenlican wununge. &t;&ae;r &d;&ae;r n&ae;fre &ae;r nan lichama ne becom; 
 Se mennisca crist d&ae;lde his god his &d;eowum. for &d;an &d;e he forgeaf his geleaffullum &t;a gastlican gife; 
 Sumon he bet&ae;hte fif pund. sumon twa pund. sumon an; 
 &T;a fif pund getacnia&d; &t;a fif andgitu ures lichaman. &t;&ae;t is Gesih&d;. and hlyst. sw&ae;cc. and stenc. and hrepung; 
 &D;as fif pund underfeh&d; &ae;lc &t;&ae;ra &t;e &d;a fif lichamlican andgitu ansunde h&ae;f&d;; 
 On &d;am twam pundum is mare getacnung. &t;onne on &d;am fif pundum sy; 
 Witodlice on &t;am twam pundum is getacnod &ae;g&d;er ge &t;&ae;t yttre andgit. ge &t;&ae;t inre; 
 On &d;am anum punde is an andgit getacnod; 
 Se goda &d;eowa &t;e &d;a fif pund underfeng. gestrynde his hlaforde &t;&ae;r to o&d;re fif. for &d;an &t;e sume l&ae;wede men sind swa geworhte. &t;&ae;t hi mid onbryrdnysse &t;&ae;s upplican e&d;les sylla&d; gode bysne o&d;rum geleaffullum. and symle t&ae;ca&d; riht &t;&ae;s &d;e hi magon tocnawan be &d;am yttrum andgitum. &t;eah &d;e hi ne cunnon &d;a incundan deopnysse godes lare asmeagan; 
 And &d;onne hi on heora fl&ae;sclicum lustum gemetegode beo&d;. and on woruldlicum gewilnungum ne beo&d; to gr&ae;dige. and eac wi&d; o&d;rum un&d;eawum &t;urh godes ege hi sylfe healda&d;. &t;onne styra&d; hi eac o&d;rum mannum &d;urh heora lifes rihtwisnysse. and gestryna&d; gode sumne o&d;erne mannan o&d;&d;e ma. se &d;e swa de&d;. se gebrinc&d; gode tyn pund. of &d;am fif yttrum andgitum &t;e he underfeng; 
 Sume sind eac on godes gela&d;unge &t;e sind mid twam pundum gewelgode. &t;&ae;t is &t;&ae;t hi habba&d; &t;a fif yttran andgitu. and &d;a incundan lare. &d;urh &d;a hi asmeaga&d; &t;one heofenlican wisdom. and eac sylla&d; gode bysne &t;urh &d;a yttran andgitu. &t;onne hi awenda&d; hi on godum &d;eawum him sylfum to ecere h&ae;l&d;e. and o&d;rum to bysne; 
 &T;as &d;yllice &d;onne hi o&d;rum bodia&d; and wel bysnia&d;. bringa&d; &t;am heofenlican hlaforde twyfealde gestreon. of &d;&ae;re teolunge &t;e he him bef&ae;ste; 
 Rihtlice is gecweden &t;&ae;t heora an underfenge fif pund. and o&d;er twa. for &d;an &d;e &d;a pund beo&d; getwyfylde. &t;onne hi twam hadum &t;&ae;t is werhade. and wifhade beo&d; bef&ae;ste; 
 Se ly&d;ra &d;eowa se &d;e &t;&ae;t an pund underfeng ferde and bedealf hit on eor&d;an. and swa his hlafordes feoh behydde; 
 Se behit &t;&ae;s heofonlican hlafordes feoh on eor&d;an. se &d;e &t;&ae;t andgit &t;&ae;t him god forgeaf awent eall to eor&d;licum d&ae;dum. and nele secan &d;a gastlican tylunga ne his heortan n&ae;fre ar&ae;ran of &d;am eor&d;licum smeagungum; 
 &D;yllice habba&d; andgit. ac hi hit awenda&d; eal to heora fl&ae;sclicum lustum; 
 Be swilcum cw&ae;&d; se witega. Hi sind snotere &t;&ae;t hi yfel wyrcon. and hi so&d;lice ne cunnon naht to gode gewyrcan; 
 Witodlice se drihten &d;e &d;a gastlican pund his &d;eowum bet&ae;hte. cym&d; to &d;am micclum dome. and wile witan hu gehwilc manna &t;a gife atuge &d;e he him &ae;r forgeaf. &d;onne cwe&d; he to &d;am godum &d;eowan. swa swa &d;is godspell seg&d;; 
 Eala &d;u goda &d;eowa and getrywe. &t;u w&ae;re getrywe on lytlum &d;ingum. Ic wylle &d;e settan ofer maran. far nu into &d;ines hlafordes gefean; 
 Feawa sind ealle &d;ises andwerdan lifes god. &t;eah &d;e hi fela ge&d;uhte sind. ac &d;onne bi&d; se holda &t;eowa geset ofer manegum godum. &t;onne he buton &ae;lcere gewemmednysse wuldra&d; mid gode on &d;am heofenlicum setle; 
 &T;onne he bi&d; gel&ae;d into his hlafordes blisse. &t;onne he on &d;am ecum e&d;ele betwux engla heapum be his edleane blissa&d; wi&d;utan. swa &t;&ae;t him nan &d;ing wi&d;innan ne egla&d; &ae;nigre brosnunge o&d;&d;e gew&ae;cednysse; 
 Se asolcena &d;eowa &t;e nolde tilian nan &d;ing his hlaforde mid &t;am bef&ae;stum punde com him to. mid beladunge and cw&ae;&d;; 
 La leof ic wat &t;&ae;t &d;u eart swi&d;e styrne mann. and wilt niman &t;&ae;t &d;u &ae;r ne sealdest. and wilt ripan &t;&ae;t &d;u &ae;r ne seowe. &t;a wear&d; ic for &d;i afyrht. and behydde &d;in pund on eor&d;an. efne &d;u h&ae;fst nu &d;in agen; 
 Forwel menige sind on godes gela&d;unge &t;e &d;urh ungecnyrdnysse &t;isum &d;eowan geefenl&ae;ca&d;. hi an&d;racia&d; to gefarenne lifes wegas. and swa &d;eah ne wandia&d; to licgenne on stuntnysse heora asolcennysse; 
 Hi geseo&d; &t;&ae;t hi synfulle beo&d;. and &t;eah ne forhtia&d; to wunigenne on heora unrihtwisnyssum. swilce hi on heora gedrefednysse n&ae;nne r&ae;d nabbon. and sweltende him lif ondr&ae;don; 
 Se hlaford cw&ae;&d; to &d;am ly&d;ran &d;eowan; 
 &D;u yfela &d;eowa and sleac. &t;e gedafenode &t;&ae;t &d;u bef&ae;stest min feoh myneterum to sleanne. and ic wolde min agen ofgan mid &d;am gafole; 
 Se &ae;lmihtiga god forbead &t;urh his witegan &t;&ae;t nan &d;&ae;ra manna &t;e rihtwis beon wile. ne sceal syllan his feoh to gafole; 
 &D;is gafol &t;e we embe spreca&d; nis na woruldlic. ac is gastlic. and mid gastlicum andgite to understandenne; 
 Godes feoh &t;&ae;t is seo halige lar. bi&d; bef&ae;st myneterum to sleanne. &t;onne godes word bi&d; &d;am mannum gebodod. &t;e hit magon mid wordum gemenigfyldan. and mid weorcum began; 
 Mine gebro&d;ra swa swa ge gehyra&d; ure frecednysse gif we godes lare eow ofteo&d;. swa ge sceolon eac smeagan carfullice eowere frecednyssa. for &d;an &t;e god ofg&ae;&d; his feoh &ae;t eow mid &t;am gastlicum gafole; 
 Ge gehyra&d; godes beboda &ae;t lareowa mu&d;um. and ge agyfa&d; hi eft gode mid &d;am gafole. gif hi beo&d; &t;urh eower gecnyrdnysse gemenigfylde. and &d;urh goddre fremminge gode bet&ae;hte. and ge sylfe him gega&d; &t;urh godum geearnungum; 
 Se hlaford cw&ae;&d;. Nima&d; &t;&ae;t pund of &d;am yfelan &d;eowan. and sylla&d; &t;am &d;e me brohte tyn pund; 
 Hi cw&ae;don. La leof he h&ae;f&d; tyn pund; 
 Hit w&ae;re ge&d;uht swi&d;e gedafenlic &ae;fter menniscum andgite. &t;&ae;t &t;&ae;t pund &d;e w&ae;s genumen &ae;t &d;am yfelan &d;eowan w&ae;re geseald &d;am &t;e twa pund h&ae;fde. swi&d;or &t;onne &t;am &d;e tyn pund h&ae;fde; 
 Ac &d;a twa pund h&ae;fdon swa swa we eow &ae;r s&ae;don maran getacnunge &d;onne &t;a fif pund &t;e he brohte his hlaforde getwyfylde; 
 &T;urh &d;a twa pund w&ae;s getacnod &ae;g&d;er ge &t;&ae;t yttre andgit. ge &t;&ae;t inre. and se &d;e &d;a fif pund h&ae;fde w&ae;s wi&d;utan geglenged mid &d;am fif andgitum. &t;&ae;t is Gesih&d;. and hlyst. sw&ae;cc. and stenc. and hrepung. and w&ae;s &d;a gyt &ae;mtig fram &d;am incundan andgite. &d;a het se hlaford for &d;i syllan &t;&ae;t an pund. &t;&ae;t &t;&ae;t andgit getacnode &t;am holdum &d;eowan &t;e him gestrynde mid &d;am fif yttrum andgitum o&d;re fif pund; 
 &D;is gelimp&d; d&ae;ghwomlice on godes gela&d;unge. &t;&ae;t gehwilce geleaffulle &d;e gode gecwema&d; mid &d;am yttrum andgitum &d;e hi underfengon beo&d; gebrohte &d;urh maran godes gife to &d;am incundum andgite. and &d;onne ge&d;eo&d; on &d;am gastlicum andgite. for &d;an &d;e hi &ae;r &d;a yttran andgitu getreowlice aspendon; 
 Se hlaford cw&ae;&d;. Ic secge eow to so&d;an. &ae;lc &d;&ae;ra &d;e h&ae;f&d; him bi&d; mare geseald. and he genihtsuma&d;. Se &d;e n&ae;f&d; him bi&d; &ae;tbroden. &t;&ae;t &t;&ae;t he h&ae;f&d;; 
 Witodlice se &d;e h&ae;f&d; &t;a so&d;an lufe. he underfeh&d; o&d;re gife &ae;t gode; 
 And se &d;e &d;a so&d;an lufe n&ae;f&d;. &t;&ae;t he o&d;rum fremige on worde and on weorce. se forlyst &d;a gife &t;e he unnytwur&d;lice underfeng; 
 Ealle godnyssa forlyst se &d;e &d;a so&d;an lufe n&ae;f&d;. to Gode and to mannum; 
 Se unholda &d;eowa wear&d; &d;a aworpen on &d;am yttrum &t;eostrum. for &d;an &d;e he &d;olode &d;urh wite &t;a yttran blindnysse. se &d;e &ae;r &d;urh his gylt on &d;am inrum &t;eostrum befeoll; 
 &D;&ae;r he &d;ola&d; neadunge &t;eostra &d;urh wrace. se &d;e &ae;r lustlice forb&ae;r his unlustes &t;eostra; 
 Eow is so&d;lice to gewitenne &t;&ae;t fur&d;on nan asolcen man nis orsorh. be onfangennysse godes feos; 
 Ne m&ae;g nan man so&d;lice cwe&d;an &t;&ae;t he &t;&ae;s pundes bed&ae;led sy. and ne &d;urfe gode agyldan gescead &t;&ae;re sylene &d;e he underfeng; 
 Sum underfeh&d; andgit boclicere lare. and se sceal o&d;rum cy&d;an &d;a gerynu &d;e he of godes punde gleawlice oncneow; 
 Sum underfeh&d; eor&d;lice &ae;hta. and se sceal &d;&ae;s pundes spendunge gode agifan of his &ae;htum; 
 Sum ne underfeng na&d;or ne &t;&ae;t gastlice andgit ne &d;a eor&d;lican speda. leornode swa &d;eah sumne cr&ae;ft &t;e hine afet. witodlice se cr&ae;ft him bi&d; for &d;&ae;s pundes onfangennysse geteald; 
 Sum n&ae;f&d; nan &d;yssera &d;inga begyten. ac h&ae;f&d; sume cy&d;&d;e to ricum men. &d;onne sceal se &t;&ae;r &d;&ae;r he m&ae;g earmum &d;ingian to &d;am rican &t;e he cy&d;&d;e to h&ae;f&d;. &t;y l&ae;s &d;e he geni&d;erod beo. gif he &d;&ae;s pundes rihtlice ne bric&d;; 
 Hw&ae;t wylle we fur&d;or ymbe &d;is smeagan. buton &t;&ae;t we secga&d; &t;&ae;t nan &d;earfa nis &d;yses pundes bed&ae;led. and for &d;i sceal gehwa hogian &t;&ae;t he &t;&ae;t gastlice feoh mid &d;am gafole gode agife; 
 &T;onne se heofenlica dema cym&d; on egeslicum m&ae;gen&d;rymme betwux engla. and heahengla werodum. &t;onne sceal gehwa him &ae;teowian hw&ae;t he mid &d;am punde geteolod h&ae;f&d;; 
 &T;&ae;r l&ae;tt Petrus se apostol for&d;. &t;&ae;t iudeisce folc. &d;e he &d;urh his lare to geleafan gebigde; 
 Paulus &d;eoda lareow &t;&ae;r l&ae;t for&d; fornean ealne middaneard. Andreas &d;&ae;r l&ae;t for&d; &d;one leodscipe &d;e is gehaten Achaia. Iohannes. Asiam. Thomas. Indiam. and swa gehwilc godes bydela &t;&ae;r bet&ae;h&d; &d;a gastlican teolunge &t;am heofenlican deman. and hi underfo&d; &ae;t him heora mede be heora geswinces m&ae;&d;e; 
 Is nu for &d;i gehwilcum men to hogienne &t;&ae;t he ydel ne cume his drihtne togeanes. on &d;am gem&ae;nelicum &ae;riste. &t;&ae;r we ealle beo&d; gegaderode &t;e her lif underfengon; 
 &D;is godspel we r&ae;da&d; on &d;&ae;ra halgena m&ae;ssedagum &t;e we hata&d; Confessores. &t;&ae;t sind Andeteras; 
 &D;a sind halige Andeteras &t;e cristes naman mid so&d;um geleafan andetton bealdlice betwux gedwolmannum. Swa swa drihten on his godspelle cw&ae;&d;; 
 Omnis ergo qui confitebitur me coram hominibus. Confitebor et ego eum coram patre meo qui est in celis; &T;&ae;t is on englisc; 
 &AE;lc &d;&ae;ra &t;e me andet &ae;tforan mannum. Ic andette eac hine &ae;tforan minum f&ae;der. se &d;e is on heofonum; 
 &T;a halgan martiras w&ae;ron &ae;rest andeteras. &t;a &d;a hi cristes naman mid geleafan unforhtlice &ae;tforan heora ehterum andetton. and hi wurdon &d;urh &d;a andetnysse gemartirode; 
 Nu sind &d;a gehatene andeteras. &t;e godes naman andetton mid so&d;um geleafan. and &d;a gedwolmen oferswi&d;don. ac hi n&ae;ron swa &d;eah for &d;am geleafan gemartirode; 
 Nu sind hi gearwur&d;ode. &t;urh heora geleafan. and &d;urh heora cl&ae;nan drohtnunge; 
 Godes &d;eowas hi wur&d;ia&d; on geleaffulre gela&d;unge. and god sylf hi wur&d;a&d; mid ecum wur&d;mynte on his heofenlicum &d;rymme. for heora geearnungum; 
 Hi leofodon on cl&ae;nnysse. and mid forh&ae;fednysse heora lichaman gewyldon; 
 Hi forsawon woruldlice gewilnunga. and ydelra manna herunge. and fela o&d;re to gode gewemdon; 
 An &d;&ae;ra is &t;es halga wer. ille. &d;e we nu tod&ae;g wur&d;ia&d; mid urum gastlicum &d;enungum. for &d;an &d;e he aspende swi&d;e herigendlice &t;&ae;t feoh &t;e him god bef&ae;ste; 
 Se bi&d; wur&d;e &t;&ae;t hine men arwur&d;ian. se &d;e of &d;isum life f&ae;r&d; to engla gefean. and heofenlicum wur&d;mynte; 
 Hit is awriten. Ne hera &d;u n&ae;nne man on his life; 
 W&ae;rlicor bi&d; se man geherod &t;eah &t;e he halig sy &ae;fter life. &d;onne on life; 
 Hwa m&ae;g beon buton forhtunge gehered on &d;isum life. &t;a hwile &d;e he besarga&d; his &ae;rran d&ae;da. and eac him ondr&ae;t &d;a toweardan frecednyssa? Ac se &d;e herian wille haligne mannan. herige hine na on &d;isum life. ac &ae;fter his geendunge. &t;onne ne dera&d; nan lyffetung &d;am herigendum. ne nan upahefednys ne costna&d; &t;one geheredan; 
 Hera &d;u hine &ae;fter &t;&ae;re frecednysse. and cy&d; his geearnunga &d;onne he orsorh bi&d;; 
 Hera &d;one steorman. ac na swa &d;eah &ae;r &d;an &d;e he becume gesundful to &d;&ae;re hy&d;e; 
 Hera &t;&ae;s heretogan mihte. ac swa &d;eah &t;onne he sige begytt; 
 &T;isne halgan wer ille we magon orsorhlice wur&d;ian and herian. for &d;an &d;e he is nu orsorh ealra &d;&ae;ra frecednyssa &t;e us d&ae;ghwomlice costnia&d;; 
 Hw&ae;t w&ae;s eal his lifes ryne. buton gewinn wi&d; wacolan feond; 
 Fela blindra manna &t;e fram so&d;f&ae;stnysse wege dwelodon. he onlihte &t;urh &d;a so&d;an lare; 
 &D;a &d;e &t;urh ungehyrsumnysse o&d;&d;e geleafleaste deafe w&ae;ron. &t;am he on ageat andgites hlyst. &t;&ae;t hi gehyrdon &d;a heofenlican beboda. to halwendre gehyrsumnysse; 
 Fela inco&d;a he geh&ae;lde untrumra sawla mislicra manna. &d;urh halige mynegunge. and &d;urh gebedum gebigde to so&d;re d&ae;dbote. o&d; &t;&ae;t he gebrohte &t;am &ae;lmihtigan scyppende his feoh be twyfealdan. &d;e he him &ae;r bef&ae;ste. and he wuldra&d; nu. on wynne mid him. A to worulde. for his weld&ae;dum; 
 We heria&d; urne drihten. on his halgena ge&d;inc&d;um. se &d;e hi m&ae;rsa&d;. mid micclum wundrum. on &d;yssere worulde. and swi&d;or on &d;&ae;re ecan. for heora hwilwendum geswince. &t;ises sceortan lifes; 
 &T;&ae;s &d;egenes lof is. &t;&ae;s hlafordes wur&d;mynt; 
 Sy lof &d;am hlaforde. &d;e leofa&d; on ecnysse. &ae;fre buton anginne. on endeleasum m&ae;gen&d;rymme. amen: 
