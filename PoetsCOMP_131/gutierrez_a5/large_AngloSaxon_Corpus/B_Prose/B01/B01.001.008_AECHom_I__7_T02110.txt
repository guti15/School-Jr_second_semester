  VIII IDVS IANVARII EPIPHANIA DOMINI Men &d;a leofostan nu for feawum dagum we oferr&ae;ddon &t;is godspel &ae;tforan eow: &t;e belimp&d; to &t;yses d&ae;ges &t;enunge. for gerecednysse &t;&ae;re godspellican endebyrdnysse: ac we ne hrepodon &t;one traht na swi&d;or &t;onne to &t;&ae;s d&ae;ges wur&d;mynte belamp. 
 Nu wille we eft oferyrnan &t;a ylcan godspellican endebyrdnysse: &amp; be &d;issere andweardan freolstide trahtnian. 
 Matheus se godspellere cw&ae;&d;. 
 Cum natus esset iesus in bethleem iud&e; in diebus herodes regis: ecce magi ab oriente uenerunt hierosolimam. dicentes. 
 Ubi est qui natus est rex iudeorum? et reliqua. 
 &D;a &d;a se h&ae;lend acenned w&ae;s on &t;&ae;re iudeiscan bethleem on herodes dagum cyninges: efne &t;a comon fram eastd&ae;le middaneardes &t;ry tungelwitegan to &t;&ae;re byri hierusalem &t;us befrinende. 
 Hw&ae;r is iudeiscra leoda cyning: se &t;e acenned is? 
 We gesawon so&d;lice his steorran on eastd&ae;le: &amp; we comon to &d;y &t;&ae;t we us to him gebiddan. 
 Hw&ae;t &d;a herodes cyning &d;is gehyrende wear&d; micclum astyred. &amp; eall seo burhwaru samod mid him. 
 He &d;a gesamnode ealle &t;a ealdorbiscopas &amp; &t;&ae;s folces boceras. &amp; befran hw&ae;r cristes cenningstow w&ae;re. 
 Hi s&ae;don. on &t;&ae;re iudeiscan bethleem. 
 &D;us so&d;lice is awriten. &t;urh &d;one witegan micheam. 
 Eala &t;u bethleem iudeisc land. ne eart &t;u nateshwon wacost burga on iudeiscum ealdrum: of &t;e cym&d; se heretoga se &t;e gewylt &amp; gewissa&d; israhela folc. 
 &D;a clypode herodes &t;a &d;ry tungelwitegan on sunderspr&ae;ce: &amp; geornlice hi befran to hwilces timan se steorra him &ae;rest &ae;teowode: &amp; sende hi to betleem &t;us cwe&d;ende. 
 Fara&d; ardlice &amp; befrina&d; be &t;am cilde. &amp; &t;onne ge hit gemeta&d;. cy&d;a&d; me &t;&ae;t ic mage me to him gebiddan. 
 &D;a tungelwitegan ferdon &ae;fter &d;&ae;s cyninges spr&ae;ce. &amp; efne &d;a se steorra. &t;e hi on eastd&ae;le gesawon glad him beforan o&d; &d;&ae;t he gestod bufon &t;am gesthuse &t;&ae;r &d;&ae;t cild onwunode. 
 Hi gesawon &t;one steorran. &amp; &t;earle blissodon. 
 Eodon &t;a in &amp; &t;&ae;t cild gemetton mid marian his meder. &amp; ny&t;erfeallende hi to him geb&ae;don. 
 Hi geopenodon heora hordfatu: &amp; him lac geoffrodon: gold &amp; recels &amp; myrran. 
 Hw&ae;t &d;a god on swefne hi gewarnode &amp; bebead &t;&ae;t hi eft ne gecyrdon to &t;am re&t;an cyninge herode. ac &t;urh o&d;erne weg hine forcyrdon &amp; swa to heora e&t;ele becomon. 
 &D;es d&ae;g is gehaten epiphania domini. &t;&ae;t is godes geswutelungd&ae;g: on &t;isum d&ae;ge crist w&ae;s geswutelod &t;am &d;rim cyningum &t;e fram eastd&ae;le middaneardes hine mid &t;rimfealdum lacum gesohton. 
 Eft embe geara ymbrenum he wear&d; on his fulluhte on &t;isum d&ae;ge middanearde geswutelod: &t;a &d;a se halga gast on culfran hiwe uppon him gereste. &amp; &t;&ae;s f&ae;der stemn of heofenum hlude swegde. &t;us cwe&d;ende. 
 &D;es is min leofa sunu &t;e me wel lica&d; gehyra&d; him. 
 Eac on &t;isum d&ae;ge he awende w&ae;ter to &ae;&t;elum wine. &amp; mid &t;am geswutelode &t;&ae;t he is se so&d;a scyppend &t;e &d;a gesceafta awendan mihte. 
 For &t;isum &t;rim &d;ingum is &t;es freolsd&ae;g godes geswutelung gecweden. 
 On &t;am forman d&ae;ge his gebyrdtide he wear&d; &ae;teowod &t;rim hyrdum. on iudeiscum earde &t;urh &d;&ae;s engles bodunge. 
 On &t;am ylcan d&ae;ge he wear&d; gecyd &t;am &t;rim tungelwitegum on eastd&ae;le: &t;urh &d;one beorhtan steorran: ac on &t;ysum d&ae;ge hi comon mid heora lacum. 
 Hit w&ae;s gedafenlic &t;&ae;t se gesceadwisa engel hine cydde. &t;am gesceadwisum iudeiscum &t;e godes &ae; cu&d;on &amp; &t;am h&ae;&t;enum. &t;e &d;&ae;s godcundan gesceades nyston: na &t;urh stemne ac &t;urh tacn w&ae;re geswutelod. 
 &D;a iudeiscan hyrdas getacnodon &t;a gastlican hyrdas. &t;&ae;t sind &t;a apostolas &t;e crist geceas of iudeiscum folce. us to hyrdum &amp; to lareowum. 
 &T;a tungelwitegan &t;e w&ae;ron on h&ae;&d;enscipe wuniende h&ae;fdon getacnunge ealles h&ae;&d;enes folces. &t;e wurdon to gode gebigede &t;urh &t;&ae;ra apostola lare &t;e w&ae;ron iudeiscre &t;eode. 
 So&d;lice se sealmsceop awrat be criste &t;&ae;t he is se hyrnstan &t;e gefeg&d; &t;a twegen weallas tog&ae;dere. for &t;an &d;e he ge&t;eodde his gecorenan of iudeiscum folce. &amp; &t;a geleaffullan of h&ae;&t;enum: swilce twegen wagas to anre gela&d;unge. 
 Be &t;am cw&ae;&d; paulus se apostol. 
 Se H&ae;lend bodade on his tocyme sibbe. us &t;e feorran w&ae;ron. &amp; sibbe &t;am &d;e gehende w&ae;ron. 
 He is ure sib: se &t;e dyde &ae;g&t;er to anum. towurpende &t;a &ae;rran feondscipas on him sylfum. 
 &D;a iudeiscan &t;e on crist gelyfdon w&ae;ron him gehendor: stowlice. &amp; eac &t;urh cy&d;&d;e. &t;&ae;re ealdan &ae;. 
 We w&ae;ron swi&d;e fyrlyne &ae;ig&t;er ge stowlice ge &t;urh uncy&d;&d;e: ac he us gegaderode mid anum geleafan to &t;am healican hyrnstane. &t;&ae;t is to annysse his gela&d;unge. 
 &D;a easternan tungelwitegan gesawon niwne steorran beorhtne: na on heofenum betwux o&t;rum tunglum ac w&ae;s angenga betwux heofenan &amp; eor&d;an: &t;a undergeaton hi &t;&ae;t se seltcu&d;a tungel gebicnode &t;&ae;s so&d;an cyninges acennednysse: on &t;am earde &t;e he oferglad &amp; for &t;y comon to iudea rice. &amp; &t;one arleasan cyning herodem mid heora bodunge &t;earle af&ae;rdon: for &t;an &d;e buton twyn seo eor&d;lice arleasnys wear&d; gescynd. &t;a &d;a seo heofonlice healicnys wear&d; geopenod. 
 Swutel is &t;&ae;t &d;a tungelwitegan tocneowon crist. so&d;ne man: &t;a &d;a hi befrunon. hw&ae;r is se &d;e acenned is. 
 Hi oncneowon hine so&t;ne cyning. &t;a &d;a hi cw&ae;don iudea cyning. 
 Hi hine wur&t;odon so&d;ne god. &t;a &d;a hi cw&ae;don we comon to &t;y &t;&ae;t we us to him gebiddan. 
 Ea&t;e mihte god hi gewissian &t;urh &d;one steorran to &t;&ae;re byrig: &t;e &d;&ae;t cild on w&ae;s: swa swa he his acennednysse. &t;urh &d;&ae;s steorran upspringe geswutelode: ac he wolde &t;&ae;t &d;a iudeiscan boceras &t;a witegunge be &t;am r&ae;ddon. &amp; swa his cenningstowe geswutelodon &t;&ae;t hi gehealdene w&ae;ron. gif hi woldon mid &t;am tungelwitegum hi to criste gebiddan: gif hi &t;onne noldon &t;&ae;t hi wurdon mid &t;&ae;re geswutelunge geni&t;orode. 
 &D;a tungelwitegan ferdon &amp; hi geb&ae;don. &amp; &t;a iudeiscan boceras b&ae;ftan belifon. &t;e &d;a cenningstowe &t;urh boclicum gesceade gebicnodon. 
 Ealle gesceafta oncneowon heora scyppendes tocyme: buton &t;am arleasum iudeiscum anum. 
 Heofonas oncneowon heora scyppend: &t;a &d;a hi on his acennednysse niwne steorran &ae;teowodon. 
 S&ae; oncneow &t;a &d;a crist mid drium fotwylmum ofer hyre y&t;um mihtelice eode. 
 Sunne oncneow: &t;a &d;a heo on his &t;rowunge hyre leoman fram midd&ae;ge o&d; non behydde. 
 Stanas oncneowon. &t;a &d;a hi on his for&d;si&d;e sticm&ae;lum toburston. 
 Seo eor&t;e oncneow. &t;a &t;a heo on his &ae;riste eall biuode. 
 Hel oncneow. &t;a &d;a heo hyre h&ae;ftlingas un&t;ances forlet. &amp; &t;eah &d;a heardheortan iudei. noldon &t;urh eallum &t;am tacnum &t;one so&t;an scyppend tocnawan: &t;e &d;a dumban gesceafta undergeaton: &amp; mid gebicnungum geswutelodon. 
 N&ae;ron hi swa &t;eah ealle endemes ungeleaffulle: ac of heora cynne w&ae;ron &ae;ig&t;er ge witegan: ge apostolas: &amp; fela &t;usenda gelyfedra manna. 
 &D;a &t;a &d;a tungelwitegan &t;one cyning gecyrdon. &t;a wear&d; se steorra him ungesewen: &amp; eft &t;a &d;a hi to &t;am cilde gecyrdon &t;a gesawon hi eft &t;one steorran: &amp; he &t;a hi gel&ae;dde to &t;am huse &t;&ae;r he inne wunode. 
 Ne glad he ealne weig him &ae;tforan: ac sy&t;&d;an hi comon to iudeiscum earde: sy&d;&d;an he w&ae;s heora latteow: o&d; &d;&ae;t he bufon cristes gesthuse &ae;tstod. 
 Herodes h&ae;fde deofles getacnunge: &amp; se &d;e fram gode bih&d; to deofle: he forlyst godes gife: &t;&ae;t is his modes onlihtinge: swa swa &t;a tungelwitegan &t;one steorran forluron &t;a &d;a hi &d;one re&d;an cyning gecyrdon. 
 Gif he &t;onne eft &t;one deofol anr&ae;dlice forl&ae;t &t;onne gemet he eft &t;&ae;s halgan gastes gife &t;e his heortan onliht: &amp; to criste gel&ae;t. 
 Us is eac to witenne &t;&ae;t w&ae;ron sume gedwolmen. &t;e cw&ae;don &t;&ae;t &ae;lc man beo acenned. be steorrena gesetnyssum: &amp; &t;urh heora ymbrynum him wyrd gelimpe. 
 &amp; namon to fultume heora gedwylde &t;&ae;t niwe steorra asprang &t;e &d;a drihten lichamlice acenned wear&d;. &amp; cw&ae;don &t;&ae;t se steorra his gewyrd w&ae;re. 
 Gewite &t;is gedwyld fram geleaffullum heortum. &t;&ae;t &ae;ni gewyrd sy. buton se &ae;lmihtiga scyppend se &t;e &ae;lcum menn foresceawa&d;. lif be his geearnungum. 
 Nis se man for steorrum gesceapen. ac &t;a steorran sind mannum to nihtlicre lihtinge gesceapene. 
 &T;a &d;a se steorra glad. &amp; &t;a tungelwitegan gel&ae;dde: &amp; him &d;&ae;s cildes. inn gebicnode: &t;a geswutelode he &t;&ae;t he w&ae;s cristes gesceaft. &amp; rihtlice his scyppende &t;enode: ac he n&ae;s his gewyrd. 
 Eft we bidda&d; &t;&ae;t nan geleaffull man. his geleafan mid &t;ysum gedwylde ne befyle. 
 Witodlice rebecca isaaces wif acende twegen getwysan iacob &amp; esau on anre tide. swa &t;&ae;t iacob heold &t;one yldran bro&d;er esau be &t;am fet on &t;&ae;re cenninge: &amp; hi n&ae;ron &t;eah gelice on &t;eawum ne on lifes geearnungum. 
 Witodlice &t;&ae;t halige gewrit cwy&d; &t;&ae;t god lufode iacob. &amp; he hatode esau. na for gewyrde: ac for mislicum geearnungum. 
 Hit gelimp&d; forwel oft &t;&ae;t on anre tide acen&d;. seo cwen &amp; seo wyln: &amp; &t;eah ge&t;ih&d; se &ae;&t;eling be his gebyrdum to healicum cynesetle. &amp; &t;&ae;re wylne sunu wuna&d; eall his lif on &t;eowte. 
 Nu cwe&t;a&d; oft stunte menn &t;&ae;t hi be gewyrde lybban sceolon: swilce god hi neadige to yfeld&ae;dum: ac we wylla&d; &t;issera stuntra manna ydele leasunge adw&ae;scan mid deopnysse godcundra gewrita. 
 Se &ae;lmihtiga scyppend gesceop englas. &t;urh his godcundan mihte: &amp; for his micclan rihtwisnysse. forgeaf him agenne cyre &t;&ae;t hi moston &t;urhwunian on ecere ges&ae;l&d;e &t;urh gehyrsumnysse: &amp; mihton eac &t;a ges&ae;l&d;a forleosan na for gewyrde. ac for ungehyrsumnysse. 
 His deope rihtwisnys nolde hi neadian to na&t;rum: ac forgeaf him agenne cyre: for &t;an &d;e &t;&ae;t is rihtwisnyss &t;&ae;t gehwylcum sy his agen ge&t;afod. 
 &D;onne w&ae;re seo rihtwisnys aw&ae;ged gif he hi neadunge to his &t;eowte gebigde. o&d;&d;e gif he hi to yfelnysse bescufe. 
 &D;a miswendon sume &t;a englas. heora agenne cyre. &amp; &t;urh modignysse hi sylfe to awyrigedum deoflum geworhton. 
 Eft &d;a &t;a se &t;rymwealdenda scyppend mancyn geworhte &t;a forgeaf he adame &amp; euan agenne cyre. swa hi &t;urh gehyrsumnysse a on ecnysse buton dea&d;e on ges&ae;l&d;e wunodon mid eallum heora ofspringe. swa hi &t;urh ungehyrsumnysse deadlice wurdon. 
 Ac &t;a &d;a hi godes bebod forg&ae;gdon. &amp; &t;&ae;s awyrigedan deofles lare gehyrsumodon. &t;a wurdon hi deadlice &amp; forscyldgode &t;urh agenum cyre: hi &amp; eall heora ofspring. &amp; &t;eah &d;e n&ae;fre ne wurde sy&d;&d;an mancynne gemiltsod. &t;e ma &d;e &t;am deoflum is. &t;eah w&ae;re godes rihtwisnys eallunga unt&ae;le. 
 Ac eft seo micle mildheortnys ures drihtnes us alysde &t;urh his menniscnysse: gif we his bebodum mid eallre heortan gehyrsumia&d;. 
 Witodlice &t;a &d;e nu &t;urh agenne cyre. &amp; deofles tihtinge god forl&ae;ta&d;: god forl&ae;t hi eac to &t;am ecum forwyrde. 
 Georne wiste se &ae;lmihtiga scyppend. &ae;r &t;an &d;e he &t;a gesceafta gesceope hw&ae;t toweard w&ae;s. 
 He cu&d;e gewislice getel: &ae;g&d;er ge gecorenra engla. ge gecorenra manna. &amp; eac &t;&ae;ra modigra gasta: &amp; arleasra manna &t;e &d;urh heora arleasnysse forwur&d;a&d;: ac he ne forestihte n&ae;nne to yfelnysse: for &t;an &d;e he sylf is eall godnyss: ne he n&ae;nne to forwyrde ne gestihte: for &t;an &d;e he is so&d; lif. 
 He forestihte &t;a gecorenan to &t;am ecan life: for &t;an &t;e he wiste hi swilce towearde &t;urh his gife. &amp; agenre gehyrsumnysse. 
 He nolde forestihtan &t;a arleasan to his rice. for &t;an &d;e he wiste hi swilce towearde &t;urh heora agenre forg&ae;gednysse &amp; &t;wyrnysse. 
 Healda&d; &t;is f&ae;ste on eowerum heortum &t;&ae;t se &ae;lmihtiga &amp; se rihtwisa god n&ae;nne mann ne neada&d; to syngienne: ac he wat swa &t;eah on &ae;r hwilce &t;urh agenne willan syngian willa&d;. 
 Hwi ne sceal he &t;onne rihtlice wrecan &t;&ae;t yfel &d;&ae;t he onscuna&d;. 
 He lufa&d; &ae;lc god. &amp; rihtwisnysse. for &t;an &d;e he is gecyndelice god. &amp; rihtwis. &amp; he hata&d; ealle &t;a &d;e unrihtwisnysse wyrca&d;. &amp; &t;a forde&d; &t;e leasunge spreca&d;. 
 Witodlice &t;a &d;e on god belyfa&d;. hi sind &t;urh &t;one halgan gast gewissode. 
 Nis seo gecyrrednys to gode of us sylfum. ac of godes gife swa swa se apostol cwy&d;. 
 &D;urh godes gife ge sind gehealdene on geleafan. &t;a &d;e ne gelyfa&d;. &t;urh agenne cyre hi scoria&d; na &t;urh gewyrde: for &t;an &d;e gewyrd nis nan &t;ing buton leas wena: ne nan &t;ing so&d;lice be gewyrde ne gewyr&d;: ac ealle &t;ing &t;urh godes dom beo&d; geendebyrde: se &t;e cw&ae;&d; &t;urh his witegan. 
 Ic afandie manna heortan: &amp; heora lendena. &amp; &ae;lcum sylle &ae;fter his f&ae;relde. &amp; &ae;fter his agenre afundennysse. 
 Ne talige nan man his yfelan d&ae;da to gode: ac talige &ae;rest to &t;am deofle &t;e mancynn beswac. &amp; to adames forg&ae;gednysse. ac &t;eah swi&t;ost to him sylfum: &t;&ae;t him yfel gelica&d;. &amp; ne lica&d; god. 
 Bi&d; &d;eah gelome ofspring forscyldgod. &d;urh for&d;f&ae;dera mand&ae;dum. gif he mid yfele him geeuenlec&d;. 
 Gif &t;onne se ofspring rihtwis bi&d;. &t;onne leofa&d; he on his rihtwisnysse. &amp; nateshwon his yldrena synna ne aber&d;. 
 Ne sy nan man to &t;an arleas &t;&ae;t he adam wyrige o&d;&d;e euan. &t;e nu on heofenum mid gode rixia&d;: ac geearnige swi&t;or godes mildheortnysse: swa &t;&ae;t he wende his agenne cyre to his scyppendes gehyrsumnysse &amp; bebodum for &t;an &d;e nan man ne bi&d; gehealden buton &t;urh gife h&ae;lendes cristes. 
 &D;a gife he gearcode. &amp; forestihte on ecum r&ae;de. &ae;r middaneardes gesetnysse. 
 Mine gebro&t;ra. ge habba&d; nu gehyred. be &t;am leasan wenan &t;e ydele menn gewyrd hata&d;: uton nu fon on &t;&ae;s godspelles trahtnunge &t;&ae;r we hit &ae;r forleton. 
 &D;a tungelwitegan eodon into &d;&ae;s cildes gesthuse &amp; hine gemetton mid &t;&ae;re meder. 
 Hi &t;a mid astrehtum lichaman hi to criste geb&ae;don: &amp; geopenodon heora hordfatu. &amp; him geoffrodon &t;ryfealde lac. gold &amp; recels &amp; myrran. 
 Gold gedafena&d; cyninge: stor gebyra&d; to godes &t;enunge: mid myrran man bewyrf&d; deadra manna lic &t;&ae;t hi late rotian. 
 &D;as &t;ry tungelwitegan hi to criste geb&ae;don. &amp; him getacnigendlice lac offrodon. &t;&ae;t gold getacnode. &t;&ae;t he is so&d; cyning. 
 Se stor. &t;&ae;t he is so&d; god. 
 Seo mirre. &t;&ae;t he w&ae;s &t;a deadlic: ac he &t;urhwuna&d; nu undeadlic on ecnysse. 
 Sume gedwolmenn w&ae;ron &t;e gelyfdon &t;&ae;t he god w&ae;re: ac hi nateshwon ne gelyfdon &t;&ae;t he &ae;ighwar rixode: hi offrodon criste gastlice recels. &amp; noldon him gold offrian. 
 Eft w&ae;ron o&t;re gedwolmen &t;e gelyfdon &t;&ae;t he so&d; cyning w&ae;re: ac hi wi&d;socon. &t;&ae;t he god w&ae;re: &t;as buton twyn him offrodon gold. &amp; noldon offrian recels. 
 Sume gedwolan andetton &t;&ae;t he so&d; god w&ae;re: &amp; so&d; cyning. &amp; wi&d;socon &t;&ae;t he deadlic fl&ae;sc underfenge: &t;as witodlice him brohton gold &amp; stor &amp; noldon bringan mirran. &t;&ae;re onfangenre deadlicnysse. 
 Mine gebro&t;ra. uton we geoffrian urum drihtne. gold &t;&ae;t we andetton. &t;&ae;t he so&d; cyning sy: &amp; &ae;ighw&ae;r rixie. 
 Uton him offrian stor: &t;&ae;t we gelyfan. &t;&ae;t he &ae;fre god w&ae;s se &t;e on &t;&ae;re tide man &ae;teowode. 
 Uton him bringan mirran &t;&ae;t we gelyfan &t;&ae;t he w&ae;s deadlic on urum fl&ae;sce. se &t;e is un&t;rowiendlic on his godcundnysse. 
 He w&ae;s deadlic on menniscnysse &ae;r his &t;rowunge: ac he bi&d; heononfor&t; undeadlic swa swa we ealle beo&d; &ae;fter &t;am gem&ae;nelicum &ae;riste. 
 We habba&d; ges&ae;d ymbe &t;as &d;ryfealdan lac. hu hi to criste belimpa&d;: we willa&d; eac secgan hu hi to us belimpa&d;. &ae;fter &t;eawlicum andgite. 
 Mid golde witodlice bi&d; wisdom getacnod: swa swa salomon cw&ae;&d;. 
 Gewilnigendlic goldhord: li&d; on &d;&ae;s witan mu&t;e. 
 Mid store bi&d; geswutelod halig gebed. be &t;am sang se sealmscop: drihten sy min gebed asend swa swa byrnende stor on &t;inre gesih&d;e. 
 &D;urh mirran is gehiwod cwelmb&ae;rnyss ures fl&ae;sces: be &t;am cw&e;&d; seo halige gela&t;ung. 
 Mine handa drypton myrran. 
 &D;am acennedan cyninge we bringa&d; gold: gif we on his gesih&d;e mid beorhtnysse &t;&ae;s upplican wisdomes scinende beo&d;. 
 Stor we him bringa&d; gif we ure ge&t;ohtas &t;urh gecnyrdnysse haligra gebeda on weofode ure heortan on&ae;la&d;: &t;&ae;t we magon hw&ae;thwega wynsumlice &t;urh heofenlice gewilnunge stincan. 
 Mirran we him offria&d; gif we &t;a fl&ae;sclican lustas &t;urh forh&ae;fednysse cwylmia&d;. 
 Mirra de&d; swa we &ae;r cw&ae;don &t;&ae;t &t;&ae;t deade fl&ae;sc ea&d;elice ne rota&d;. 
 Witodlice &t;&ae;t deade fl&ae;sc rota&d; leahtorlice: &t;onne se deadlica lichama &t;eowa&d; &d;&ae;re flowendan galnysse. swa swa se witega be sumum cw&ae;&d;. 
 &D;a nytenu forrotedon: on heora meoxe. 
 &D;onne forrotia&d; &t;a nytenu on heora meoxe. &t;onne fl&ae;sclice menn on stence heora galnysse geendia&d; heora dagas. 
 Ac gif we &t;a mirran gode gastlice geoffria&d;. &t;onne bi&d; ure deadlica lichama fram galnysse stencum &t;urh forh&ae;fednysse gehealden. 
 Sum &t;ing miccles gebicnodon &d;a tungelwitegan us: mid &t;am &d;&ae;t hi &d;urh o&d;erne weig to heora earde gecyrdon. 
 Ure eard so&d;lice is neorcsenawang: to &t;am we ne magon gecyrran &t;&ae;s weges &t;e we comon. 
 Se frumsceapena man. &amp; eall his ofspring wear&d; adr&ae;fed of neorxenawanges myrh&d;e &t;urh ungehyrsumnysse. &amp; for &t;igene &t;&ae;s forbodenan bigleofan &amp; &t;urh modignysse. &t;a &d;a he wolde beon betera &t;onne hine se &ae;lmihtiga scyppend gesceop. 
 Ac us is micel neod &t;&ae;t we &t;urh o&d;erne weg &t;one swicolan deofol forbugon: &t;&ae;t we moton ges&ae;lilice to urum e&d;le becuman: &t;e we to gesceapene w&ae;ron. 
 We sceolon. &t;urh gehyrsumnysse &amp; forh&ae;fednysse &amp; eadmodnysse. anmodlice to urum e&t;ele st&ae;ppan: &amp; mid halgum m&ae;gnum &t;one eard ofgan. &t;e we &t;urh leahtrum forluron. 
 Rihtlice w&ae;s se swicola herodes fram &t;am tungelwitegum bep&ae;ht. &amp; he to criste ne becom: for &t;an &d;e he mid facenfullum mode hine sohte. 
 He getacnode &t;a leasan licceteras. &t;e mid hiwunge god seca&d; &amp; n&ae;fre ne gemeta&d;. 
 He is to secenne mid so&d;f&ae;stre heortan. &amp; anr&ae;dum mode: se &t;e leofa&d; &amp; rixa&d;. mid f&ae;der &amp; halgum gaste. on ealra worulda woruld. AMEN. 
