 Basilius se eadiga be &d;am we &ae;r awriton w&ae;s swi&d;e halig bisceop on Cessarean byrig on Greciscre &t;eode God lufigende swi&d;e  on cl&ae;nnesse wunigende  on Cristes &t;eowdome  manegra muneca f&ae;der  munuchades him sylf. 
 He w&ae;s swy&d;e gel&ae;red and swy&d;e mihtig lareow. 
 And he munuc regol gesette mid swy&d;licre drohtnunge swa swa &t;a Easternan and &t;a Greciscean munecas libba&d; hyra lif Gode to lofe wide. 
 He w&ae;s &ae;r Benedictus &t;e us boc awrat on Ledenre spr&ae;ce leohtre be d&ae;le &d;onne Basilius ac he tymde swa &d;eah to Basilies t&ae;cinge for his trumnysse. 
 Basilius awrat ane wundorlice boc be eallum Godes weorcum &t;e he geworhte on six dagum Exameron gehaten swi&d;e deopum andgite. 
 And he awrat &t;a lare &t;e we nu willa&d; on Englisceum gereorde secgean &t;am he his reccea&d;. 
 Heo gebyra&d; to munecum and eac to mynecenum &t;e regollice libba&d; for hyra Drihtnes lufe under gastlicum ealdrum Gode &t;eowiende gehealdenre cl&ae;nnysse swa swa Cristes &t;egenas campiende wi&d; deoflu d&ae;ges and nihtes. 
 Basilius cw&ae;&d; &t;a on his boclican lare  Gehyr &t;u min bearn  &d;ines f&ae;der mynegunge and &t;in eare ahyld to minum wordum nu and mid geleaffullre heortan hlyst hw&ae;t ic secge. 
 Ic wylle &t;e secgan and so&d;lice l&ae;ran &t;&ae;t gastlice gewinn hu &t;u Gode campie and mid hwilcum gemete &t;u miht him &t;eowian. 
 Gehyr &t;u geornlice and &t;u ne beo gehefegod mid &d;am sw&ae;ran sl&ae;pe ac awrece &t;e sylfne mid mycelre geornfulnysse nu to minre spr&ae;ce. 
 Ne synd &t;as word na of me ac of Godes lare. 
 Ne ic mid niwre lare nelle l&ae;ran &t;e nu ac mid &t;&ae;re lare &t;e ic leornode gefyrn &ae;t &t;am halgum f&ae;derum &t;e w&ae;ron ure foregengan. 
 Gif &t;eos halige lar gelica&d; &t;inre heortan and gif &d;u hi underfehst &t;onne f&ae;rst &t;u on sibbe and nan yfel ne m&ae;g ne ne mot &t;e geneal&ae;cean ac &ae;lc wi&d;erweardnys gewite&d; fram &t;inre sawle. 
 Gif &t;u wylle campian on Godes campdome ne campa &t;u &ae;nigum buton Gode anum &t;&ae;t &t;u him &t;eowie on his &t;eowdome simle orsorh fram woruldcarum and fram &ae;lcum gehlyde. 
 &T;a men &t;e campia&d; &t;am eor&d;lican cininge hi gehyrsumia&d; &ae;fre eallum his h&ae;sum. 
 Swa eac &t;a &t;e campia&d; &t;am heofenlican cininge sceolon gehyrsumian &t;am heofonlicum bebodum. 
 Se eor&d;lica kempa bi&d; &ae;fre gearo and caf swa hwyder swa he faran sceal to gefeohte mid &t;am kininge and he for his wife ne for his wenclum ne dearr hine sylfne beladian &t;&ae;t he ne scule faran. 
 Mycele swy&d;or sceal se so&d;a Godes cempa buton &ae;lcere hremminge hra&d;e gehyrsumian Cristes sylfes bebodum &t;&ae;s so&t;f&ae;stan kyninges. 
 Se eor&d;lica kempa kampa&d; mid his w&ae;pnum ongean gesewenlice feond and &t;u scealt campian wi&d; &t;a ungesewenlican fynd &t;e ne geswica&d; n&ae;fre wi&d; &t;e to campienne &t;a hwile &t;e &t;u cucu bist. 
 &D;am woruldlican kempan is gewinn gesewenlice ongean fl&ae;sc and blod and &t;in gewinn is &ae;fre ongean &t;a awyrgedan gastas &t;e geond &t;as lyft fleo&d; to fordonne &t;a unwaran. 
 Se woruld kempa wera&d; woruldlice w&ae;pna ongean his gelican ac &t;u habban scealt &t;a gastlican w&ae;pna ongean &t;one gastlican feond. 
 He byr&d; isenne helm and isene byrnan &t;&ae;t he ne beo gewundod fram his wi&d;erwinnan ac beo Crist sylf &t;in helm se &t;e is &t;in heafod and beo Cristes geleafa for byrnan &t;e sylfum. 
 He sceota&d; his flan and his scearpe spere ongean his wi&d;erwinnan ac &t;u witodlice scealt mid halgum Godes wordum &t;inne feond sceotian and cwe&d;an on &t;inum mode  God is min gefylsta and ic for &t;y forseo so&d;lice mine fynd. 
 He ne awyrp&d; nateshwon his w&ae;pna him fram &ae;r&t;am &t;e &t;&ae;t gewinn wur&d;e geendod and &t;u ne miht beon orsorh on &t;inum gewinne for&t;am &t;e &t;in feond is fakenfullra &t;onne his. 
 His feond fyht sume hwile ac &t;in ne geswic&d; n&ae;fre swa lange swa &t;u leofast on life mid mannum. 
 His w&ae;pna syndon sw&ae;re him sylfum to berenne ac Cristes geoc is wynsum and his byr&d;en swi&t;e leoht &t;am &t;e lufe habba&d; to &t;am leofan H&ae;lende. 
 Se woruldcempa gecyr&d; sy&d;&t;an he sige gewin&d; ham to his wife and to his bearnum ac &t;u f&ae;rst to heofonum to eallum Godes halgum sy&d;&d;an &t;u oferswy&d;st &t;one ungesewenlican feond. 
 He underfeh&d; gife eor&d;lices gestreones for his eor&d;lices geswinces ac &t;u scealt underfon &t;a heofonlican gife for&t;am gastlican gewinne. 
 Se munuc sceal geanbidian his edleanes &ae;t Gode and beon him sylf &ae;lfremed fram eor&d;licum d&ae;dum and hine ne abysgian mid woruldlicum bysgum gif he campian sceal Criste on eornost. 
 Hit is swi&d;e earfo&d;e &ae;nigum to &t;eowienne twam hlafordum &ae;tg&ae;dere Gode and woruldwelum ne he &t;a gastlican w&ae;pnu mid &t;am welum ne m&ae;g aht ea&d;e aberan and winnan wi&d; his fynd. 
 Ac he forl&ae;te&d; Godes geoc gif he lufa&d; eor&d;welan and his sawul bi&d; gehefegod mid sw&ae;rre byr&d;ene. 
 &T;us gerad man bi&d; mid his agenum w&ae;pnum yfele gewundod &t;eah he swa ne wene and for &t;am &t;e he lufa&d; frecednysse he befeal&d; on dea&d;. 
 Besceawa &t;u w&ae;rlice hwilcum kininge &t;u campast and swa micele swa se heofenlica cyning is m&ae;rra and fur&d;or toforan &t;am eor&d;lican cininge swa micele mara bi&d; &t;in wur&d;mynt toforan &t;am woruldlican kempan. 
 &T;u &t;encst to gewyrcenne wundorlicne stypel and swi&t;e healicne. 
 Hoga &t;u nu for &t;y ymbe &t;a gastlican gestreon to &t;&ae;s stypeles getimbrunge  &t;&ae;t synd  &t;a halgan m&ae;genu &t;e &t;u habban scealt  &t;&ae;t &t;u &t;&ae;t weorc m&ae;ge wur&d;lice geendian &t;e l&ae;s &t;e &t;u wegferendum wur&d;e eft to glige gif &t;in anginn ne becym&d; to godre geendunge and &t;ine fynd geblissian &t;e to bysmore sy&d;&d;an. 
 Ne bi&d; &t;es stypol getimbrod mid &ae;nigum weorcstane ac mid m&ae;nifealdum mihtum &t;&ae;s innran mannes ne mid golde ne mid seolfre ac mid gastlicum drohtnungum and getrywum inngehigde truwiende on Gode. 
 Ic secge &t;e minum bearne  beo &t;e an foresceawung gif &t;u Gode anum &t;eowian gewilnast. 
 Ne abysga &t;u &t;in mod on mislicum &t;ingum ne &t;u mid ol&ae;ceunge &ae;nigum gecweme ac aceorf fram &t;e &t;a fl&ae;sclican lufe &t;&ae;t seo fl&ae;sclice lufu &t;e ne afyrsie Gode. 
 Adr&ae;fe &ae;lcne leahtor and &ae;lcne un&t;eaw fram &t;e &t;&ae;t &t;u &t;&ae;re sawla mihta sylf m&ae;ge begitan. 
 Gehyr nu on eornost hw&ae;t &t;&ae;re sawle miht is and hwilc miht hyre begite &t;&ae;t m&ae;ste gestreon. 
 &T;&ae;re sawle miht is &t;&ae;t heo hire scyppend lufie and &t;a &t;ing onscunie &t;e God sylf onscuna&d;. 
 &D;&ae;re sawle miht is &t;&ae;t heo sylf beo ge&t;yldi and &ae;lce weamodnysse fram hire awyrpe and &t;&ae;t heo healde cl&ae;nnysse &ae;g&d;er ge modes ge lichaman and &t;&ae;t heo idel wuldor eallunga forseo and &t;a gewitendlican &t;ing mid wo ne lufie. 
 &D;&ae;re sawle miht is &t;&ae;t heo modinysse mycelum onscunie and ealle leasunga and lufie ea&d;modnysse and so&d;f&ae;stnysse simle folgie. 
 &D;&ae;re sawle miht is &t;&ae;t heo sibbe lufie and andan and yrre &ae;fre onscunige and dysi forbuge and wisdom asece. 
 &D;&ae;re sawle miht is &t;&ae;t heo sylf &t;&ae;s lichaman lustas under&t;eode &t;&ae;s modes gesceade &t;&ae;t &t;&ae;t gescead beo wylldre &t;onne seo yfele gewilnung and &t;&ae;t heo gitsunge forhogige and beo hire ea&d;hylde. 
 &D;as mihta &t;u miht  min bearn  &t;e begitan gif &t;u woruldcara awyrpst fram &t;inre heortan and &t;a gewitendlican &d;ing forl&ae;tst and gewilnast &t;a heofenlican. 
 And gif &t;in willa bi&d; gelome abysgod on Godes herungum and &t;u his domas asmeast &d;onne bist &t;u gelic &t;am luftymum treowe &t;e grew&d; wi&d; &t;one stream stedef&ae;st on w&ae;tan and byr&d; &ae;fre w&ae;stmas on godne timan symle and &t;u bist Godes freond  &t;u &t;e w&ae;re &t;eow &ae;ror. 
 Lufa &t;u  min bearn  &t;one lifiendan God mid eallre &t;inre mihte &t;&ae;t &t;ine weorc him licion. 
 Gif se woruldmann kep&d; hu he his wife gelikie micele swy&d;or sceal se munuc on eallum gemetum Criste gelikian and him gecweman a and hine lufian and his bebodu healdan. 
 God nele &t;&ae;t &t;u hine lufie mid nacodum wordum ac mid hluttre heortan and mid rihtwisum d&ae;dum. 
 Se &t;e s&ae;g&d; &t;&ae;t he lufie &t;one lifiendan God and his beboda ne healde&d; he bi&d; &t;onne him sylf leas and bi&d; his agen p&ae;ca for&t;am &t;e se &ae;lmihtiga God sceawa&d; his heortan swy&d;or &t;onne his word and God lufa&d; &t;a bilwitan &t;e buton facne him &t;eowia&d;. 
 Ure f&ae;der and modor swuncon for us hwilon and &t;&ae;t w&ae;s Godes foresceawung hyra geswinc ofer us &t;&ae;t hi us afeddon be his fadunge &t;a. 
 Nu sceolon we hi lufian be Godes sylfes lare ac swa &t;eah swy&d;or we sceolon lufian God &t;e ure magas gesceop and us to mannum of him and he d&ae;ghwamlice us de&d; ure neode. 
 Gif ure magas willa&d; us geweman fram Criste ne sceolon we for&t;an &t;onne hy for&d;farene beo&d; hyra lic bebyrian for hyra geleafleaste. 
 Crist we sceolon lufian &t;e us alysde fram synnum. 
 And we ne magon asecgean his wel d&ae;da on us &t;e us &t;urh his drihtenlican mihte fram gedwyldum alysde and fram ecean dea&d;e us to life gel&ae;dde. 
 We w&ae;ron un&d;ancwur&d;e and wendon us fram Criste ac he us gesohte swa &t;&ae;t he sylf ny&d;er astah of his heofenlican settle on swa mycelre ea&d;modnysse &t;&ae;t he man wear&d; for us on middanearde akenned and l&ae;g on cildcla&d;um. 
 Se &t;e belyc&d; on his handa ealle &t;as eor&d;an swa swa &ae;lmihtig God and se &t;e heofenas gehealde&d; n&ae;fde hamas on worulde ne hwyder he ahyllde his heafod on life. 
 And se w&ae;s hafenleas for us se &t;e h&ae;f&d; ealle &t;ing &t;&ae;t he us gewelgode on his eceum welum. 
 And him w&ae;s gedemed fram unrihtwisum demum &t;am &t;e on wolcnum cym&d; on &t;ysre worulde ende eallum to demenne &t;e &ae;fre kuce w&ae;ron. 
 And se &t;e is lifes wylle he gewilnode w&ae;teres &ae;t &t;am Samaritaniscean wife swa swa us s&ae;g&d; &t;&ae;t godspell. 
 And se &t;e ealle &t;ing afede&d; se gefredde hungor &t;a &t;a he on &t;am westene w&ae;s gecostnod fram deofle &ae;fter &t;am &t;e he f&ae;ste feowertig daga on an. 
 And &t;am &t;e englas &t;enia&d; he sylf &t;enode mannum and &t;woh his gingrena fet mid his f&ae;gerum handum. 
 And se &t;e fela wundra geworhte mid his handum se ge&t;afode for us &t;&ae;t man gef&ae;stnode his handa mid n&ae;gelum on rode and eac his fotwylmas. 
 And &t;a &t;a he drincan b&ae;d &t;a dydon &t;a earman Judeiscean geallan to his mu&d;e of &t;am mannum becom seo godspellice lar mid his liflican bodunge. 
 And se &t;e nanum ne derede him man dyde talu and he w&ae;s beswungen unscyldig eac for us. 
 And se &t;e &t;a deadan &t;urh his drihtenlican mihte ar&ae;rde to life se let hine ahon on rode gealgan be his agenum willan and swa dea&d; ge&t;rowode. 
 And he sy&d;&d;an w&ae;s bebyrged ac he aras of dea&d;e on &t;am &t;riddan d&ae;ge and he astah to heofenum to his halgan f&ae;der. 
 Eall &t;is he ge&t;rowode for ure alysednysse &t;&ae;t he forgeafe &t;&ae;t ece lif us mannum. 
 And he ne bidde&d; us to edleane nanes o&d;res &t;inges buton us sylfe him and ure sawla cl&ae;ne &t;&ae;t he on us wunige and ure willa mid him and &t;&ae;t he us sylfe h&ae;bbe to &t;am heofenlican life. 
 Gif we nu habba&d; on horde gold o&d;&d;e seolfor &t;&ae;t he het us d&ae;lan for his lufan &t;earfum and us he wyle habban and ure he gewilna&d; and he wyle on us his wununge habban &t;urh &t;one halgan gast &t;e geglada&d; ure mod. 
 Uton geneal&ae;cean to urum leofan Drihtne and uton us ge&t;eodan mid godum &t;eawum to him. 
 And uton hine lufian and lufian us sylfe and eac ure neacstan buton &ae;lcnum facne. 
 Se &t;e his neahstan lufa&d; se gelica&d; Gode and he bi&d; Godes sunu geciged untwylice. 
 Se &t;e his neaxtan hata&d; se bi&d; gehaten &t;onne &t;&ae;s awyrgedan deofles bearn &t;e wyle &ae;fre &t;wyres. 
 Se &t;e his bro&d;or lufa&d; he leofa&d; on sibbe and se &t;e his bro&d;or hata&d; he h&ae;f&d; unstilnesse and swy&d;e drofi mod &t;urh &t;&ae;s deofles tihtinge. 
 Se wellwillenda man wyle ea&d;e forberan gif hine man ahw&ae;r tyn&d; o&d;&d;e him tale gecwy&d; and se unrihtwisa wer wyle niman on teonan his niextan d&ae;de &t;eah &t;e he him teonan ne gedo. 
 Se &t;e mid lufe bi&d; afylled se f&ae;r&d; on smyltnesse and se &t;e hatunge h&ae;f&d; se f&ae;r&d; mid yrsunge. 
 Lufa &t;u  min bearn  on &t;inum life simle wellwyllendnysse &t;&ae;t &t;u gewilnie godes and hafa &d;inne niextan swa swa &t;in agen lim. 
 L&ae;t &t;e &ae;lcne mannan &t;e geleafan h&ae;f&d; to Gode swa leofne swa bro&d;or and beo &t;e sylf gemyndig &t;&ae;t an ys se so&d;a wyrhta &t;e us ealle gesceop. 
 Ne astyra &t;u &ae;swicunga &ae;nigum men on life and &t;&ae;t &t;e sylfum mislica&d; ne do &t;u o&d;rum mannum &t;at. 
 Gif &t;u hwene gesihst ge&t;eon on gode blissa on his d&ae;dum &t;&ae;t his bliss beo &t;in and gif him hw&ae;t mistima&d; besarga his unrotnysse. 
 Adr&ae;f fram &t;inre sawle &ae;lce yfelnysse and seo hatung ne ontende &d;ine heortan nateshwon. 
 Ne astyra &t;u yrsunga &t;inum under&t;eoddum ne unmihtigum men &t;eah &t;e &t;u m&ae;ge bet ac hafa hine swa swilce &t;in agen lim. 
 Ne lufa &t;u &t;inne bro&d;or mid gehiwodre heortan &t;&ae;t &t;u hine kysse and kepe him hearmes for&t;am &t;e se fakenfulla f&ae;gere word sprec&d; oft and on his modes digolnysse maca&d; syrwunga. 
 On swilcum d&ae;dum se so&d;a God by&d; gegremed so&d;lice. 
 &T;&ae;t hluttre mod &t;e Gode gelica&d; forsih&d; &t;a hiwunga and healt so&d;f&ae;stnysse. 
 Do &t;u feorr fram &t;e &t;a fakenfullan hiwunge and ne kep &t;u nateshwon &t;inum niextan facnes ne &t;u hine ne t&ae;l ne ne ter mid wordum. 
 Tala &t;e &t;inne bro&d;or swilce he beo &t;in lim. 
 Gif &t;u hwilon yrsie swa swa o&d;re men do&d; ne l&ae;t &t;u &t;&ae;t yrre licgean on &t;inre heortan ofer sunnan setlunge ac foh to sibbe &ae;ror and adr&ae;f &t;a hatheortnysse fram &t;inre sawle hra&d;e. 
 Se man &t;e sibbe lufa&d; he sylf gearca&d; Criste wununge on his mode for&t;am &t;e Crist sylf is sibb and he on sibbe wyle wunian untwylice. 
 Crist onscuna&d; &ae;fre &t;one andigendan wer and se gesibsuma wer by&d; on smyltnesse a. 
 Se ni&d;fulla wer bi&d; gelic &t;am scipe &t;e &t;a y&d;a drifa&d; ut on s&ae; swa hu swa se wind bl&ae;w&d; buton &ae;lcum steoran and se gesibsuma wer h&ae;f&d; him orsorhnysse. 
 Eft se ni&d;fulla wer by&d; &t;am wulfe gelic &t;e wo&d;lice abite&d; &t;a bilewitan sceap and se gesibsuma wer by&d; &t;am winearde gelic &t;e byr&d; gode w&ae;stmas wynsumlice growende. 
 &D;&ae;s ni&d;fullan mannes weorc by&d; on w&ae;dlunge &ae;fre and swa se gesibsuma wer swy&d;or blissa&d; on gode swa aswinde&d; se ni&d;fulla swy&d;or to nahtlicum &t;ingum. 
 Se gesibsuma man so&d;lice by&d; oncnawen &t;urh his modes blisse and on gl&ae;dum andwlitan and se ni&d;fulla wer wyr&d; eac geswutelod &t;urh his hatheortnysse on hetolum andwlitan. 
 Se gesibsuma mann h&ae;f&d; him sylf gemanan mid &t;am halgum englum and se ni&d;fulla by&d; deofla gefera fordon &t;urh. 
 Awend &t;ine eagan fram yfelre gesih&d;e and ne gelustfulla &t;u &t;&ae;t &t;u mid fulre lufe sceawie wlitigra wifmanna andwlitan &t;&ae;t &t;u &t;urh yfele gewilnunge becume to wite. 
 Gemun &t;u  min bearn  hwam &t;u gehalgodest &t;ine agene lima and ne l&ae;t &t;u nateshwon hi beon gemengede mid fulum myltestrum. 
 Awend &t;ine lufe fram wifmanna lufe &t;e l&ae;s &t;e hire lufu &t;e beluce fram Criste. 
 Ne forseoh &t;u nateshwon &t;a lytlan gyltas on &t;e &t;e l&ae;s &t;e &t;a l&ae;ssan &t;e gel&ae;dan to maran. 
 Ne hiwa &t;u  min bearn  swilce &t;u mid bilewitnysse m&ae;ge &t;e gan orsorh to m&ae;dena husum and wi&d; hi motian &t;&ae;t &t;in mod ne beo yfele besmiten &d;urh &t;a ydelan spellunga. 
 Ne &t;ince &t;e to hefityme to gehyrenne mine spr&ae;ce ac gelyf minum wordum. 
 Hit is gewisslice so&d; gif se munuc wyle gan o&d;&d;e se gel&ae;reda preost to wifmanna husum and wi&d; hy motian and gif &t;am m&ae;denum likia&d; hyra luftyman spr&ae;ce a sona hy awenda&d; hyra wur&d;fullnysse and hi sylfwilles forleosa&d; &t;&ae;t &t;&ae;t hi Gode beheton. 
 Ne magon na swilce men makian wununge &t;am cl&ae;ngeornan Gode on cl&ae;nre heortan ac hy beo&d; tolysede ungeleaffullice swa swa forrotod &t;reax on hyra un&t;eawum. 
 Se m&ae;g&d;had sceal beon mid &t;&ae;s modes godnysse Criste sylfum geoffrod be agenum willan buton &ae;lcere hiwunge mid halgum &t;eawum simle. 
 Ne man ne mot befylan mid fulre besmitennysse &t;&ae;t &t;&ae;t man Gode behate&d; and him gehalgod bi&d;. 
 On &ae;g&d;rum hade by&d; se halga m&ae;g&d;had on cnihtum and on m&ae;denum  on munecum and on mynecenum &t;am &t;e fram cildhade swa ges&ae;lie wurdon &t;&ae;t hig &ae;fre on cl&ae;nnysse Criste sylfum &t;eowodon &t;&ae;t hi habban on ende &t;a hundfealdan mede &t;e Crist sylf behet on his halgan godspelle. 
 &D;u mann  ne syngast na gif &t;u sylf ne behatest ac gif &t;u &ae;ne beh&ae;tst &t;am &ae;lmihtigan Gode he wyle &t;onne habban &t;&ae;t &t;u him behete ne he nele mid nanre besmitennysse gemengan &t;ine halgan limu &t;e him gehalgode syndon. 
 Warna nu  min bearn  &t;&ae;t &t;u ne wur&d;e beswicen &t;urh &t;&ae;s lichaman wlite and &t;u swa forleose &t;inre sawle wlite &t;urh &t;one sceortan lust. 
 Warna &t;&ae;t &t;u ne hreppe wifmanna lichaman swa swa fyr wyle ontendan &t;&ae;t ceaf &t;&ae;t him wi&d;lige&d; swa by&d; se &t;e handla&d; wifhades mannes lic. 
 Ne &ae;tbyrst he naht ea&d;e buton his sawle lyre &t;eah &t;e he lichamlice mid hyre ne licge swa &t;eah by&d; his inngehigd wi&d; innan gewemmed. 
 Sege me nu  min bearn  hwilc ge&t;inc&d; m&ae;ge beon &t;inre agenre sawle &t;&ae;t &t;u sceole lufian &t;&ae;s lichaman wlite &t;e gewyr&d;e&d; to duste and eallswa forseara&d; swa scinende blostman &t;e on wyrtum weaxa&d; wynsumlice on sumera and wur&d;a&d; fornumene mid &t;&ae;s wintres cyle. 
 Swa by&d; &t;&ae;s mannes wlite &t;e wyr&d;e&d; eall fornumen mid onsigendre ylde and se dea&d; geenda&d; &t;one &ae;rran wlite &t;onne ongitt &t;in sawl &t;&ae;t &t;u sylf lufodest idel. 
 Foroft se mann gewyr&d;e&d; on ende toswollen and to stence awended mid unwynsumnysse &t;&ae;t him sylfum by&d; egle and ands&ae;te se stenc and his lustfullnysse him ne belif&d; nan &t;ing and his wistfullnys him wyr&d;e&d; to biternysse. 
 Hw&ae;r beo&d; &t;onne  ic axie  &t;a estfullan sw&ae;snessa and &t;a li&d;an liffetunga &t;e hine forl&ae;ddon &ae;ror? 
 Hw&ae;r bi&d; his gaf spr&ae;c and &t;a idelan gamenunga and his ungemetegode hleahter? 
 Hi beo&d; &t;onne alede and hi urnon him fram swa swa yrnende flod and hi ne &ae;tywdon him na hw&ae;r sy&d;&d;an. 
 &D;is is seo geendung ealles &t;&ae;s wlites and &t;&ae;s lichaman f&ae;gernysse for&t;ig ic &t;e bidde &t;&ae;t &t;u awende &t;in mod fram &t;illicum wlitum and awend &t;ine lufe to &t;&ae;re wlitigan f&ae;gernysse ures H&ae;lendes Cristes &t;&ae;t &t;in heorte beo onliht mid his scinendum leomum fram &t;&ae;re sweartan dimnysse. 
 &D;es wlite is to lufianne &t;e gewende&d; to blisse &t;&ae;t &t;u mid Criste wunie a to worulde on blisse gif &t;u hine lufast on &t;ines lifes ryne &t;e &t;e is ungewiss ac &t;u becymst to gewissan &t;&ae;r &t;u endeleaslice orsorh byst on gefean. 
 Bide &t;e sylfum &ae;t Gode &t;&ae;t he sylf &t;e forgife snotere heortan and &t;urhwacol andgit &t;&ae;t &t;u cunne tocnawan &t;&ae;s deofles costnunga and his swicolan facna &t;&ae;t &t;in fot ne best&ae;ppe on his arleasum grinum &t;&ae;t &t;u gel&ae;ht ne wur&d;e. 
 Se snotera wer ne gewilna&d; &t;ara woruldglenga ne &t;&ae;s lichaman wlites ac gewilna&d; &t;&ae;re sawle for&t;am &t;e Crist geglada&d; on &t;&ae;re sawle godnysse and on hire wlite  gewilna &t;u &t;es. 
 Ne lufa &t;u gitsunge ne unrihtlice welan &t;e &t;e ascyria&d; and asyndria&d; fram Gode. 
 Manega gewilnia&d; o&d;res mannes wolice and hi beo&d; ben&ae;mede neadlunga hyra agenes. 
 Beo &t;e swi&d;e &ae;lfremed &ae;lc unrihtlic gestreon for&t;am &t;e ure &ae;ht by&d; mid englum on heofonum. 
 Beo &t;e wel gehealden &t;&ae;t &t;u h&ae;bbe bigleofan and hlyw&d;e wi&d; cyle  ne sec &t;u na mare. 
 Se &t;e wyle beon weli on life se befeal&d; on costnunge and on &t;&ae;s costneres grinu. 
 Warna &t;e wi&d; gitsunge for&t;am &t;e heo witodlice is eallra yfela wyrttruma  swa swa se apostol awrat. 
 Se gitsere syl&d; his sawle wi&d; feo and he wyle ofslean gif him swa by&d; gerymed &t;one unscyldigan for his sceatta &t;ingon and manlice swerian his sawle to forwyrde. 
 &T;urh gitsunge forlyst oft se orleasa his lif &t;onne he gewilnia&d; &t;ara &ae;hta and ne warna&d; hine sylfne. 
 &T;urh gitsunge losode Achar se &t;egen &t;e mid Josue feaht and fakenlice behydde of &t;am herereafe &t;e him w&ae;s forboden on &ae;r. 
 And he wear&d; &t;a oftorfod teonlice mid stanum mid eallum his hiwum fram Israhela folke. 
 &D;urh gitsunge wear&d; beswiken eac Sawl se cining &t;a &t;a him leofran w&ae;ron &t;a forbodenan herelafa &t;onne Godes willa and he wear&d; for &t;y his rices bed&ae;led and Dauid wear&d; gecoren. 
 Achab eac se kining yfele wear&d; beswicen for Nabothes winearde &t;e he wolice genam and he for &t;am hra&d;e feoll on gefeohte ofslagen &t;&ae;t swa wurde on him gewreken Naboth &t;e &ae;r w&ae;s ofslagen for his agenum winearde. 
 Judas se arleasa &t;e urne H&ae;lend bel&ae;wde for &t;am ly&d;ran sceatte &t;e he lufode unrihtlice aheng hine sylfne and he &t;&ae;s sceattes ne breac. 
 Ure H&ae;lend wolde &t;urh his welwillendnysse mid his halgan lare &t;e he gelome s&ae;de &t;am Judeisceum heafod mannum of hyra heortan adr&ae;fan &t;a yfelan gitsunge &t;e him is ands&ae;te. 
 Ac for&t;am &t;e hi w&ae;ron wundorlice gr&ae;die hi h&ae;fdon him to glige his halwendan mynegunge. 
 Nis nan leodscipe swa gr&ae;dig goldes and seolfres swa &t;a Judeiscean and &t;a Romaniscean be &t;am &t;e lareowas on bocum awriton. 
 Sum rice man wolde gewitan &ae;t &t;am H&ae;lende hu he mihte habban heofenan rices myr&d;e. 
 &T;a cw&ae;&d; se H&ae;lend him to  Ne canst &t;u Godes &ae;  Ne ofsleh &d;u mannan  ne unrihth&ae;m &t;u  ne beo &t;u leas gewita? 
 And he him andwyrde  Drihten leof H&ae;lend  &t;as ealle ic geheold &ae;fre fram minre geogo&d;e. 
 And him andwyrde se H&ae;lend  An &t;ing &t;e is wana ac gif &t;u wille beon fullfremed beceapa ealle &t;ine &ae;hta and d&ae;l &t;&ae;t wur&d; &t;earfum and &t;u h&ae;fst &t;inne goldhord on heofena rice swa and cum &t;onne to me and fylig me sy&d;&d;an. 
 &D;a wear&d; se rica sarig swy&d;e for his wordum for&t;am &t;e he h&ae;fde fela &ae;hta on life &t;e him w&ae;ron la&d;e to forl&ae;tenne swa and eode him sona aweg sy&d;&d;on he &t;iss gehyrde. 
 Se gitsienda wer &t;e ne wyr&d; n&ae;fre full is helle gelic &t;e n&ae;f&d; nan gemet ac swa heo ma forswelge&d; swa heo ma gewilna&d;. 
 Do &t;e &ae;lfremedne fram &t;ysum leahtre a and hafa &t;e gemet. 
