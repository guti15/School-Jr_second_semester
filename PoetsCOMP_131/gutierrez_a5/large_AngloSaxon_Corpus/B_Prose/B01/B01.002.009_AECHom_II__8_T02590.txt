  DOMINICA SECUNDA IN QUADRAGESIMA. EGressus inde IESUS. Secessit in partes tyri et sidonis; ET RELIQUA. Drihten h&ae;lend &d;reade mid wordum &t;&ae;ra Iudeiscra &d;wyrnysse. and geleafleaste. and hi mid hospe his lare forsawon; 
 &T;a ferde he &d;anon to &d;&ae;re burhscire &t;e is gehaten Tyrus. and to &d;&ae;re o&d;re &t;e is gehaten sidon; 
 And efne &d;a ferde an Chananeisc wif of &d;am gem&ae;rum togeanes &d;am h&ae;lende. and him to clypode &t;us cwe&d;ende; 
 Dauides bearn. gemiltsa me. min dohtor is yfele fram deofle gedreht. and awedd; 
 He suwade. and hire nan word ne geandwyrde; 
 &T;a genealehton his leorningcnihtas him to. and hine b&ae;don. La leof forl&ae;t hi. for &d;an &d;e heo clypa&d; &ae;fter us; 
 &T;a andwyrde se h&ae;lend. and cw&ae;&d;; 
 Ne eom ic asend buton to &d;am sceapum. Israhela hiwr&ae;denne. &d;e losedon; 
 Mid &t;am &d;a com &t;&ae;t wif. and hi astrehte &ae;t his fotum. &t;us cwe&d;ende; 
 Drihten leof. help min; 
 He andwyrde; 
 Nis na god &t;&ae;t man nyme his bearna hlaf. and awurpe hundum; 
 &T;&ae;t wif andwyrde. Gea leof drihten. swa &d;eah &d;a hwelpas eta&d; of &d;am crumum &t;e fealla&d; of heora hlafordes mysan; 
 &T;a andwyrde se h&ae;lend &t;am wife and cw&ae;&d;; 
 Eala &d;u wif. micel is &d;in geleafa; 
 Getimige &d;a swa swa &d;u wilt. and &d;&ae;rrihte of &d;&ae;re tide wear&d; hire dohtor geh&ae;led and gewittig; 
 &T;is chananeisce wif w&ae;s of h&ae;&d;enum folce. and h&ae;fde getacnunge godes gela&d;unge. &t;e fram h&ae;&d;enscipe to criste mid so&d;um geleafan gebeah. &t;a &d;a &t;a Iudeiscan hine forleton; 
 &T;&ae;t wif w&ae;s afaren fram gem&ae;rum hire e&d;eles. for &d;an &t;e heo forlet &d;a ealdan gedwyld hire h&ae;&d;enscipes. and mid geleaffullum mode &t;one so&d;an h&ae;lend gesohte. to biddenne hire wodan dehter gesundfulnysse; 
 Heo clypode; 
 Dauides bearn. gemiltsa me. min dohtor is yfele fram deofle gedreht; 
 Hit w&ae;s so&d;lice swa gedon. ac seo dohtor &t;e on wodum dreame l&ae;g dweligende. getacnode &t;&ae;ra h&ae;&d;enra manna sawle. &d;e w&ae;ron yfele &t;urh deofol gedrehte. &d;a &d;a hi ne cu&d;on heora scyppend. ac gelyfdon on deofolgyldum; 
 Seo moder cw&ae;&d; dauides bearn gemiltsa min. and godes gela&d;ung seo &d;e is ure moder gelyf&d;. &t;&ae;t crist is dauides bearn on &t;&ae;re menniscnysse. and heo bitt us miltsunge &ae;t him. for &d;an &d;e he is god &ae;lmihtig ure alysend; 
 &AE;fter &d;eawlicum andgite se &d;e leahtras beg&ae;&d; deofle to gecwemednysse his scyppende on teonan. his dohtor is untwylice awedd. for &d;an &d;e his sawul is &d;earle &d;urh deofol gedreht. ac him is neod &t;&ae;t he his agene wodnysse tocnawe. and mid geleafan &ae;t godes halgum &t;ingunge bidde. and mid micelre anr&ae;dnysse drihtnes fet gesece. biddende &t;&ae;t he his sawle fram &d;am wodan dreame ahredde. swa swa he dyde &t;&ae;t chananeisce m&ae;den; 
 He ne andwyrde &d;am wife &ae;t fruman na for modignysse. ac he nolde his cwyde awendan &d;urh &d;one &t;e he bead his leorningcnihtum &ae;r his &d;rowunge &t;us cwe&d;ende; 
 Ne fare ge on h&ae;&d;enra manna wege. and on Samaritaniscra burgum ne becume ge. he nolde syllan intingan &t;am Iudeiscum &t;&ae;t he hi forsawe. &d;e godes .&ae;. heoldon. and &t;&ae;t h&ae;&d;ene folc him to getuge &t;e deofolgild beeodon; 
 Nu suwade crist &ae;t fruman wi&d; &t;&ae;s wifes clypunge. for &d;an &d;e he &d;a liflican bodunge on his andwerdnysse h&ae;&d;enum leodum bedigelode; 
 Witodlice &ae;fter his &ae;riste of dea&d;e he bebead his apostolum &t;us cwe&d;ende; 
 Fara&d;. and l&ae;ra&d;. ealle &d;eoda. and fullia&d; hi on naman &t;&ae;s &ae;lmihtigan f&ae;der. and his suna. and &t;&ae;s halgan gastes. and l&ae;ra&d; hi &t;&ae;t hi healdon ealle &d;a &d;ing &t;e ic eow bebead; 
 Cristes leorningcnihtas to him geneal&ae;hton. and &d;am wife to him ge&d;ingodon. &t;us cwe&d;ende; 
 La leof. forl&ae;t hi. for &d;an &d;e heo clypa&d; &ae;fter us; 
 Swilce hi cw&ae;don forl&ae;t &d;one gylt. and forgif hire &t;ine miltsunge. for &d;an &d;e heo urne fultum mid inweardre heortan seh&d;; 
 Ne clypode heo synderlice to Petre. ne heo ne namode Andream. ne heora n&ae;nne synderlice. ac eal &t;&ae;t apostolice werod samod mid micelre anr&ae;dnysse b&ae;d. &t;&ae;t hi to &d;am mildheortan h&ae;lende hire ge&d;ingodon; 
 Drihten andwyrde his apostolum mid &t;isum wordum. and cw&ae;&d;; 
 Ne eom ic asend buton to &d;am sceapum israhela hiwr&ae;dene. &t;e losedon; 
 So&d;lice se &ae;lmihtiga f&ae;der asende his ancennedan sunu. mid so&d;re menniscnysse befangenne to &d;am Iudeiscum folce. &t;&ae;t hi sceoldon &ae;rest gif hi woldon to fulluhte bugan. &d;urh cristes lare; 
 Him gedafenode &t;&ae;t hi &ae;rest on crist gelyfdon. for &d;an &d;e hi heoldon &t;a ealdan .&ae;. and h&ae;fdon cy&d;&d;e to gode fram ealdum dagum. &d;a bodade crist &t;urh hine sylfne &d;am anum folce. and of &d;am his apostolas geceas. and fela o&d;re gecorene halgan; 
 Ac &d;a &d;a he geseah &t;&ae;t se m&ae;sta d&ae;l &d;&ae;re &d;eode his lare forsawon. and sume eac ymbe his lif syrwdon. &d;a forlet he hi on heora geleafleaste. and geceas &d;a h&ae;&d;enan leoda &t;e geond ealne middaneard on deofolgyldum gelyfdon o&d; &t;&ae;t; 
 &T;&ae;t wif com. and hi astrehte &ae;tforan drihtne. &t;us cwe&d;ende; 
 Drihten leof help min; 
 &T;reo halige m&ae;gnu we gehyra&d; be &d;isum wife on &d;issere r&ae;dinge. &t;&ae;t is geleafa. and ge&d;yld. and eadmodnyss; 
 Geleafan heo h&ae;fde for &d;an &d;e heo gelyfde &t;&ae;t drihten mihte hire aweddan dohtor geh&ae;lan; 
 Ge&d;yld heo h&ae;fde. &d;a &d;a heo forsewen w&ae;s. and swa &d;eah anr&ae;dlice on hire benum &t;urhwunade; 
 Eadmod heo w&ae;s. &d;a &d;a heo hi sylfe to hwelpum geemnette; 
 Drihten cw&ae;&d; to &d;am wife. Nis na god &t;&ae;t man nime his bearna hlaf. and wurpe hundum; 
 &T;&ae;t israhela folc w&ae;s gyo geteald to godes bearnum. and h&ae;&d;en folc geond ealle woruld to hundum. for heora fulum &d;eawum; 
 Nu is seo endebyrdnys &t;&ae;ra namena awend. mid &d;am geleafan; 
 Hi sind gehatene hundas. and we scep; 
 Witodlice se witega cw&ae;&d; be cristes ehterum. &d;e hine acwealdon; 
 Fela hundas me ymbe eodon; 
 Se witega &t;urh godes gast het &d;a Iudeiscan cristes slagan hundas. &t;e hine mid facenfullum mode ymbe eodon; 
 Eft crist sylf cw&ae;&d; be us. Ic h&ae;bbe o&d;re scep. &t;a &d;e ne sind of &d;yssere eowde. and &d;a ic sceal l&ae;dan. and hi gehyra&d; mine stemne; 
 &T;&ae;t wif cw&ae;&d; to criste; 
 Gea leof drihten; 
 Swa &d;eah &d;a hwelpas eta&d; of &d;am crumon. &t;e fealla&d; of heora hlafordes mysan; 
 Swi&d;e getacnigendlice spr&ae;c &t;is wif; 
 Witodlice seo myse is seo boclice lar. seo &d;e us &d;ena&d; lifes hlaf; 
 Be &d;&ae;re mysan cw&ae;&d; se witega; 
 Drihten &t;u gegearcodest mysan on minre gesih&d;e. togeanes &d;am &t;e me gedr&ae;fdon; 
 So&d;lice &ae;fter gastlicum andgite. &t;a hwelpas eta&d; &d;a cruman &t;e of heora hlafordes beode fealla&d;. &t;onne &d;a &d;eoda &t;e on h&ae;&d;enscipe &ae;r lagon. nu sind mid geleafan to heora scyppende gebigede. and &t;&ae;re gastlican lare haligra gewrita bruca&d;; 
 We heda&d; &t;&ae;ra crumena &d;&ae;s hlafes. and &d;a Iudeiscan gnaga&d; &t;a rinde. for &d;an &d;e we understanda&d; &t;&ae;t gastlice andgit &t;&ae;ra boca. and hi r&ae;da&d; &t;a st&ae;flican gereccednysse buton andgite; 
 Ealle heora bec &d;e se heretoga moyses. o&d;&d;e witegan be godes dihte gesetton. ealle hi spreca&d; ymbe cristes menniscnysse. and ymbe cristenra manna lif mid digelum andgite. and &d;a Iudeiscan ne heda&d; na mare. buton &d;&ae;re st&ae;flican gereccednysse; 
 We cristene men so&d;lice licga&d; under godes mysan. and eta&d; &t;a cruman his gastlican lare. for &d;an &d;e we sind eadmodlice mid lichaman and mid sawle godcundlicum spr&ae;cum under&d;eodde. to gefyllenne his beboda. &t;&ae;t he us his behat gel&ae;ste; 
 Drihten andwyrde. &t;am chananeiscum wife. and cw&ae;&d;; 
 Eala &d;u wif. micel is &d;in geleafa. Getimige &d;e swa swa &d;u wylt; 
 And hire dohtor wear&d; &t;a geh&ae;led of &d;&ae;re tide; 
 For &d;am micclum geleafan &t;&ae;re meder. forlet se deofol &d;a dohtor; 
 Mid &d;am is geseald bysen urum fulluhte. &t;&ae;t &d;a unsprecendan cild beo&d; gehealdene on &d;am fulluhte &d;urh geleafan &t;&ae;s f&ae;der. and &d;&ae;re moder. and &t;&ae;s foresprecendan godf&ae;der. &d;eah &d;e &t;&ae;t cild nyten sy; 
 Cristenra manna geleafan h&ae;f&d; se &ae;lmihtiga god mid manegum tacnum gewur&d;od. &t;urh his halgan. &ae;rest on heora life. and si&d;&d;an &ae;t heora halgum byrgenum. &t;am sy wuldor and wur&d;mynt. A. on ecnysse. Amen: 
