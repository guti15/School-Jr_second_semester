 NON. AG. NATALE SANCTI OSWALDI REGIS ET MARTYRIS. 
 &AE;fter &d;an &d;e Augustinus to Engla lande becom w&ae;s sum &ae;&d;ele cyning Oswold gehaten on Nor&d;hymbra lande  gelyfed swy&t;e on God. 
 Se ferde on his iugo&d;e fram his freondum and magum to Scotlande on s&ae;  and &t;&ae;r sona wear&d; gefullod  and his geferan samod &t;e mid him si&t;edon. 
 Betwux &t;am wear&d; ofslagen Eadwine his eam  Nor&d;hymbra cynincg  on Crist gelyfed  fram Brytta cyninge Ceadwalla geciged  and twegen his &ae;ftergengan binnan twam gearum. 
 And se Ceadwalla sloh and to sceame tucode &t;a Nor&d;hymbran leode &ae;fter heora hlafordes fylle  o&t; &t;&ae;t Oswold se eadiga his yfelnysse adw&ae;scte. 
 Oswold him com to  and him cenlice wi&d;feaht mid lytlum werode  ac his geleafa hine getrymde  and Crist him gefylste to his feonda slege. 
 Oswold &t;a ar&ae;rde ane rode sona Gode to wur&d;mynte &ae;r &t;an &t;e he to &d;am gewinne come  and clypode to his geferum  Uton feallan to &d;&ae;re rode  and &t;one &ae;lmihtigan biddan &t;&ae;t he us ahredde wi&d; &t;one modigan feond &t;e us afyllan wile. 
 God sylf wat geare &t;&ae;t we winna&d; rihtlice wi&d; &t;ysne re&d;an cyning  to ahredenne ure leode. 
 Hi feollon &t;a ealle mid Oswolde on gebedum  and sy&t;&t;an on o&d;erne mergen eodon to &t;am gefeohte  and gewunnon &t;&ae;r sige swa swa se wealdend heom u&d;e  for Oswoldes geleafan  and aledon heora fynd &t;one modigan Cedwallan  mid his micclan werode  &t;e wende &t;&ae;t him ne mihte nan werod wi&d;standan. 
 Seo ylce rod si&d;&d;an &t;e Oswold &t;&ae;r ar&ae;rde on wur&d;mynte &t;&ae;r stod  and wurdon fela geh&ae;lde untrumra manna and eac swilce nytena &t;urh &d;a ylcan rode  swa swa us rehte Beda. 
 Sum man feoll on ise &t;&ae;t his earm tob&ae;rst  and l&ae;g &t;a on bedde gebrocod for&d;earle  o&d; &t;&ae;t man him fette of &d;&ae;re fores&ae;dan rode sumne d&ae;l &t;&ae;s meoses &t;e heo mid beweaxen w&ae;s  and se adliga sona on sl&ae;pe wear&d; geh&ae;led on &d;&ae;re ylcan nihte &t;urh Oswoldes geearnungum. 
 Seo stow is gehaten heofonfeld on englisc  wi&d; &t;one langan weall &t;e &t;a Romaniscan worhtan  &t;&ae;r &t;&ae;r Oswold oferwann &t;one w&ae;lhreowan cynincg  and &t;&ae;r wear&d; si&t;&t;an ar&ae;red swi&d;e m&ae;re cyrce Gode to wur&d;mynte &t;e wuna&d; a on ecnysse. 
 Hw&ae;t &d;a  Oswold ongann embe Godes willan to smeagenne  sona swa he rices geweold  and wolde gebigan his leoda to geleafan  and to &t;am lifigendan Gode. 
 Sende &d;a to Scotlande  &t;&ae;r se geleafa w&ae;s &d;a  and b&ae;d &d;a heofodmenn &t;&ae;t hi his benum geti&t;odon  and him sumne lareow sendon &t;e his leoda mihte to Gode geweman  and wear&d; &t;&ae;s geti&t;od. 
 Hi sendon &t;a sona &t;am ges&ae;ligan cyninge sumne arwur&d;ne bisceop  Aidan gehaten. 
 Se w&ae;s m&ae;res lifes man on munuclicre drohtnunge  and he ealle woruldcara awearp fram his heortan  nanes &t;inges wilnigende butan Godes willan. 
 Swa hw&ae;t swa him becom of &t;&ae;s cyninges gifum  o&d;&d;e ricra manna  &t;&ae;t he hra&d;e d&ae;lde &t;earfum and w&ae;dlum  mid wellwillendum mode. 
 Hw&ae;t &d;a  Oswold cyning his cymes f&ae;gnode  and hine arwur&d;lice underfeng his folce to &d;earfe  &t;&ae;t heora geleafa wurde awend eft to Gode fram &t;am wi&t;ers&ae;ce &t;e hi to gewende w&ae;ron. 
 Hit gelamp &t;a swa &t;&ae;t se geleaffulla cyning gerehte his witan on heora agenum gereorde &t;&ae;s bisceopes bodunge mid bli&t;um mode  and w&ae;s his wealhstod for&t;an &t;e he wel cu&t;e scyttysc  and se bisceop Aidan ne mihte gebigan his spr&ae;ce to Nor&d;hymbriscum gereorde swa hra&t;e &t;a git. 
 Se biscop &t;a ferde bodigende geond eall Nor&d;hymbra lande geleafan and fulluht  and &t;a leode gebigde to Godes geleafan  and him wel gebysnode mid weorcum symle  and sylf swa leofode swa swa he l&ae;rde o&d;re. 
 He lufode forh&ae;fednysse and halige r&ae;dinge  and iunge men teah georne mid lare  swa &t;&ae;t ealle his geferan &t;e him mid eodon sceoldon sealmas leornian o&d;&d;e sume r&ae;dinge  swa hwider swa hi ferdon  &t;am folce bodigende. 
 Seldon he wolde ridan  ac si&d;ode on his fotum  and munuclice leofode betwux &d;am l&ae;wedum folce  mid mycelre gesceadwisnysse and so&t;um m&ae;gnum. 
 &T;a wear&d; se cynincg Oswold swi&d;e &ae;lmesgeorn  and eadmod on &t;eawum  and on eallum &t;ingum cystig  and man ahr&ae;rde cyrcan on his rice geond eall  and mynsterlice gesetnyssa mid micelre geornfulnysse. 
 Hit gelamp on sumne s&ae;l &t;&ae;t hi s&ae;ton &ae;tg&ae;dere  Oswold and Aidan on &t;am halgan easterd&ae;ge; &t;a b&ae;r man &t;am cyninge cynelice &t;enunga on anum sylfrenan disce  and sona &t;a inn eode an &t;&ae;s cyninges &t;egna &t;e his &ae;lmyssan bewiste  and s&ae;de &t;&ae;t fela &t;earfan s&ae;tan geond &t;a str&ae;t  gehwanon cumene to &t;&ae;s cyninges &ae;lmyssan. 
 &T;a sende se cyning sona &t;am &t;earfum &t;one sylfrenan disc mid sande mid ealle  and het toceorfan &t;one disc  and syllan &t;am &t;earfum heora &ae;lcum his d&ae;l  and man dyde &d;a swa. 
 &T;a genam Aidanus se &ae;&d;ela bisceop &t;&ae;s cyninges swy&t;ran hand mid swi&d;licre blysse  and clypode mid geleafan &t;us cw&ae;&d;ende him to  Ne forrotige on brosnunge &t;eos gebletsode swy&d;re hand; and him eac swa geeode  swa swa Aidanus him b&ae;d  &t;&ae;t his swi&d;re hand is gesundful o&d; &t;is. 
 Oswoldes cynerice wear&d; gerymed &t;a swy&d;e  swa &t;&ae;t feower &t;eoda hine underfengon to hlaforde  Peohtas and Bryttas  Scottas and Angle  swa swa se &ae;lmihtiga God hi geanl&ae;hte to &d;am  for Oswoldes geearnungum &t;e hine &ae;fre wur&d;ode. 
 He fulworhte on Eferwic &t;&ae;t &ae;nlice mynster &t;e his m&ae;g Eadwine &ae;r begunnon h&ae;fde  and he swanc for heofonan rice mid singalum gebedum  swi&t;or &t;onne he hogode hu he geheolde on worulde &t;a hwilwendlican ge&t;inc&d;u  &t;e he hwonlice lufode. 
 He wolde &ae;fter uhtsange oftost hine gebiddan  and on cyrcan standan on syndrigum gebedum of sunnan upgange mid swy&d;licre onbryrdnysse  and swa hw&ae;r swa he w&ae;s he wur&d;ode &ae;fre God up awendum handbredum wi&t; &t;&ae;s heofones weard. 
 On &t;am ylcan timan com eac sum bisceop fram Rome byrig  Birinus gehaten  to Westsexena kyninge  Cynegyls gehaten  se w&ae;s &d;a git h&ae;&d;en  and eall westsexena land. 
 Birinus witodlice gewende fram Rome be &d;&ae;s papan r&ae;de  &t;e &d;a on Rome w&ae;s  and behet &t;&ae;t he wolde Godes willan gefremman  and bodian &t;am h&ae;&t;enum &t;&ae;s h&ae;lendes naman  and &t;one so&d;an geleafan on fyrlenum landum. 
 &T;a becom he to Westseaxan &t;e w&ae;s &d;a gyt h&ae;&t;en  and gebigde &t;one cynincg Kynegyls to Gode  and ealle his leode to geleafan mid him. 
 Hit gelamp &t;a swa &t;&ae;t se geleaffulla Oswold  Nor&d;hymbra cyning w&ae;s cumen to Cynegylse  and hine to fulluhte nam  f&ae;gen his gecyrrednysse. 
 &T;a geafon &t;a cynegas  Cynegyls and Oswold  &t;am halgan Birine him to bisceopstole &t;a burh Dorcanceaster  and he &t;&ae;rbinnan wunode Godes lof ar&ae;rende  and gerihtl&ae;cende &t;&ae;t folc mid lare to geleafan to langum fyrste  o&d; &t;&ae;t he ges&ae;lig si&t;ode to Criste; and his lic wear&t; bebyrged on &d;&ae;re ylcan byrig  o&d; &t;&ae;t H&ae;dde bisceop eft his ban ferode to Wintanceastre  and mid wur&d;mynte gelogode binnan ealdan mynstre  &t;&ae;r man hine wur&d;a&d; gyt. 
 Hw&ae;t &t;a Oswold cyning his cynedom geheold hlisfullice for worulde and mid micclum geleafan  and on eallum d&ae;dum his Drihten arwur&d;ode  o&d; &t;&ae;t he ofslagen wear&d; for his folces ware  on &t;am nigo&d;an geare &t;e he rices geweold  &t;a &t;a he sylf w&ae;s on ylde eahta and &t;rittig geara. 
 Hit gewear&d; swa be &t;am &t;&ae;t him wann on Penda  Myrcena cyning  &t;e &ae;t his m&ae;ges slege &ae;r Eadwines cyninges Ceadwallan fylste; and se Penda ne cu&d;e be Criste nan &t;incg  and eall Myrcena folc w&ae;s ungefullod &t;a git. 
 Hi comon &t;a to gefeohte to Maserfelda begen  and fengon tog&ae;dere o&d; &t;&ae;t &t;&ae;r feollon &t;a Cristenan  and &t;a h&ae;&d;enan geneal&ae;hton to &t;am halgan Oswolde. 
 &T;a geseah he genealecan his lifes geendunge  and geb&ae;d for his folc &t;e &t;&ae;r feallende sweolt  and bet&ae;hte heora sawla and hine sylfne Gode  and &t;us clypode on his fylle  God gemiltsa urum sawlum. 
 &T;a het se h&ae;&t;ena cynincg his heafod ofaslean and his swi&d;ran earm  and settan hi to myrcelse. 
 &T;a &ae;fter Oswoldes slege  feng Oswig his bro&d;or to Nor&d;hymbra rice  and rad mid werode to &t;&ae;r his bro&d;or heafod stod on stacan gef&ae;stnod  and genam &t;&ae;t heafod and his swi&d;ran hand  and mid arwur&d;nysse ferode to Lindisfarnea cyrcan. 
 &T;a wear&d; gefylled swa we her fores&ae;don &t;&ae;t his swi&d;re hand wuna&d; hal mid &t;am fl&ae;sce  butan &ae;lcere brosnunge  swa se bisceop gecw&ae;&d;. 
 Se earm wear&t; geled arwur&d;lice on scrine of seolfre asmi&t;od  on sancte Petres mynstre binnan Bebbanbyrig  be &t;&ae;re s&ae; strande  and li&d; &t;&ae;r swa andsund swa he ofaslagen w&ae;s. 
 His bro&d;or dohtor eft si&d;&d;an on Myrcan wear&d; cwen  and geaxode his ban and gebrohte hi to Lindesige to Bardanige mynstre  &t;e heo micclum lufode. 
 Ac &t;a mynstermenn noldon for menniscum gedwylde &t;one sanct underfon  ac man sloh an geteld ofer &t;a halgan ban binnan &t;&ae;re licreste. 
 Hw&ae;t &t;a God geswutelode &t;&ae;t he halig sanct w&ae;s  swa &t;&ae;t heofonlic leoht ofer &t;&ae;t geteld astreht stod up to heofonum swilce healic sunnbeam ofer ealle &d;a niht  and &t;a leoda beheoldon geond ealle &t;a scire swi&d;e wundrigende. 
 &T;a wurdon &t;a mynstermen micclum afyrhte  and b&ae;don &t;&ae;s on mergen &t;&ae;t hi moston &t;one sanct mid arwur&d;nysse underfon  &t;one &t;e hi &ae;r forsocon. 
 &T;a &d;woh man &t;a halgan ban and b&ae;r into &t;&ae;re cyrcan arwur&d;lice on scrine  and gelogodon hi upp; and &t;&ae;r wurdon geh&ae;lede &t;urh his halgan geearnunge fela mettrume menn fram mislicum co&t;um. 
 &T;&ae;t w&ae;ter &t;e man &t;a ban mid a&t;woh binnan &t;&ae;re cyrcan wear&d; agoten swa on anre hyrnan  and seo eor&d;e si&t;&t;an &t;e &t;&ae;t w&ae;ter underfeng wear&d; manegum to bote. 
 Mid &t;am duste wurdon afligde deofla fram mannum  &t;a &t;e on wodnysse &ae;r w&ae;ron gedrehte. 
 Eac swilce &t;&ae;r he feol on &t;am gefeohte ofslagen men namon &d;a eor&d;an to adligum mannum  and dydon on w&ae;ter wanhalum to &t;icgenne  and hi wurdon geh&ae;lede  &t;urh &t;one halgan wer. 
 Sum wegfarende man ferde wi&d; &t;one feld  &t;a wear&d; his hors gesicclod  and sona &t;&ae;r feol  wealwigende geond &d;a eor&d;an wodum gelicost. 
 Mid &t;am &t;e hit swa wealweode geond &t;one widgillan feld  &t;a becom hit embe lang &t;&ae;r se cynincg Oswold on &t;am gefeohte feoll swa swa we &ae;r fores&ae;dan; and hit sona aras  swa hit hrepode &t;a stowe  hal eallum limum  and se hlaford &t;&ae;s f&ae;gnode. 
 Se ridda &t;a ferde for&d; on his weg &t;ider he gemynt h&ae;fde. 
 &T;a w&ae;s &t;&ae;r an m&ae;den licgende on paralisyn lange gebrocod; He began &t;a to gereccenne hu him on rade getimode  and mann ferode &t;&ae;t m&ae;den to &t;&ae;re fores&ae;dan stowe. 
 Heo wear&d; &d;a on sl&ae;pe and sona eft awoc ansund eallum limum fram &t;am egeslican broce; band &t;a hire heafod and bli&d;e ham ferde  gang&ae;nde on fotum swa heo gefyrn &ae;r ne dyde. 
 Eft si&d;&d;an ferde eac sum &ae;rendf&ae;st ridda be &d;&ae;re ylcan stowe  and geband on anum cla&t;e of &t;am halgan duste &t;&ae;re deorwur&d;an stowe  and l&ae;dde for&d; mid him &t;&ae;r he fundode to. 
 &T;a gemette he gebeoras bli&d;e &ae;t &t;am huse; he aheng &t;a &t;&ae;t dust on &ae;nne heahne post and s&ae;t mid &t;am gebeorum blissigende samod. 
 Man worhte &t;a micel fyr to middes &d;am gebeorum  and &t;a spearcan wundon wi&d; &t;&ae;s rofes swy&d;e  o&d; &t;&ae;t &t;&ae;t hus f&ae;rlice eall on fyre wear&d;  and &t;a gebeoras flugon afyrhte aweg. 
 &T;&ae;t hus wear&t; &d;a forburnon buton &t;am anum poste &t;e &t;&ae;t halige dust on ahangen w&ae;s. 
 Se post ana &ae;tstod ansund mid &t;am duste  and hi swy&d;e wundrodon &t;&ae;s halgan weres geearnunga &t;&ae;t &t;&ae;t fyr ne mihte &t;a moldan forb&ae;rnan. 
 And manega menn si&d;&d;an gesohton &t;one stede heora h&ae;le feccende  and heora freonda gehwilcum. 
 &T;a asprang his hlisa geond &t;a land wide  and eac swilce to Irlande and eac su&t; to Franclande  swa swa sum m&ae;ssepreost be anum men s&ae;de. 
 Se preost cw&ae;&d; &t;&ae;t an wer w&ae;re on Irlande gel&ae;red  se ne gymde his lare  and he lithwon hogode embe his sawle &t;earfe  o&d;&d;e his scyppendes beboda  ac adreah his lif on dyslicum weorcum o&d; &d;&ae;t he wear&d; geuntrumod and to ende gebroht. 
 &T;a clypode he &t;one preost &t;e hit cydde eft &t;us  and cw&ae;&d; him to sona mid sarlicre stemne  Nu ic sceall geendian earmlicum dea&t;e  and to helle faran for fracodum d&ae;dum. 
 Nu wolde ic gebetan gif ic abidan moste  and to Gode gecyrran and to godum &t;eawum  and min lif awendan eall to Godes willan; and ic wat &t;&ae;t ic ne eom wyr&d;e &t;&ae;s fyrstes buton sum halga me &t;ingie to &t;am H&ae;lende Criste. 
 Nu is us ges&ae;d &t;&ae;t sum halig cyning is on eowrum earde  Oswold gehaten; nu gif &t;u &ae;nig &t;incg h&ae;fst of &t;&ae;s halgan reliquium  syle me  ic &t;e bidde. 
 &D;a s&ae;de se preost him  Ic h&ae;bbe of &t;am stocce &t;e his heafod on stod  and gif &t;u gelyfan wylt  &t;u wur&t;est hal sona. 
 Hw&ae;t &t;a se m&ae;ssepreost &t;&ae;s mannes ofhreow  and scof on halig w&ae;ter of &t;am halgan treowe  sealde &t;am adligan of to supenne  and he sona gewyrpte  and sy&d;&d;an leofode lange on wurulde  and gewende to Gode mid eallre heortan and mid halgum weorcum; and swa hwider swa he com he cydde &t;as wundra. 
 For&t;y ne sceall nan mann aw&ae;gan &t;&ae;t he sylfwylles beh&ae;t &t;am &ae;lmihtigan Gode  &t;onne he adlig bi&d;  &t;e l&ae;s &t;e he sylf losige  gif he alih&d; Gode &t;&ae;t. 
 Nu cw&ae;&d; se halga Beda &t;e &d;as boc gedihte  &t;&ae;t hit nan wundor nys  &t;&ae;t se halga cynincg untrumnysse geh&ae;le nu he on heofonum leofa&d;  for &d;an &t;e he wolde gehelpan  &t;a &t;a he her on life w&ae;s  &t;earfum and wannhalum  and him bigwiste syllan. 
 Nu h&ae;f&d; he &t;one wur&d;mynt on &t;&ae;re ecan worulde  mid &t;am &ae;lmihtigan Gode  for his godnysse. 
 Eft se halga Cu&d;berht  &t;a &t;a he git cnapa w&ae;s  geseah hu Godes &ae;nglas feredon Aidanes sawle  &t;&ae;s halgan bisceopes  bli&d;e to heofonum  to &t;am ecan wuldre &t;e he on worulde geearnode. 
 &T;&ae;s halgan Oswoldes ban wurdon eft gebroht &ae;fter manegum gearum to Myrcena lande into Gleawceastre  and God &t;&ae;r geswutelode oft feala wundra &t;urh &t;one halgan wer. 
 Sy &t;&ae;s wuldor &t;am &ae;lmihtigan Gode  &d;e on ecnysse rixa&d; a to worulde; AMEN. 
