 XUIII. KALENDAS FEBRUARII NATALE SANCTI MAURI ABBATIS. 
 Maurus w&ae;s gehaten sum swy&t;e halig abbod  se w&ae;s to lare bef&ae;st sona fram iugo&d;e &t;am halgan Benedicte  &t;eah &t;e he &ae;&t;elboren w&ae;re. 
 He &t;eah wel on lare and w&ae;s swi&d;e gehyrsum &t;am halgan Benedicte on eallum his h&ae;sum  and on eallum godnyssum Gode &ae;lmihtigon &t;eowde  and eac his gebro&d;rum gode bysne sealde mid haligre drohtnunge  and he for&t;y dyre w&ae;s his lareowe Benedicte &t;e he geblissode mid weorcum. 
 Hwilon &ae;r we s&ae;don on sumere o&d;re stowe hu se ylca Maurus  &t;urh godes mihte eode uppon yrnendum w&ae;tere on anum widgyllan pole  &t;a &t;a Benedictus hine het gehelpan &t;&ae;s cnapan &t;e on &t;&ae;re stream befeol &t;a &d;a he w&ae;ter fette. 
 On sumne s&ae;l eode se halga Maurus ham to mynstre weard mid his gebro&d;rum. 
 And Benedictus w&ae;s &t;a mid anum &ae;wf&ae;stum were  for&t;an &t;e his wif w&ae;s mid wodnysse gedreht. 
 And Maurus &d;a gemette &ae;r he to mynstre come &ae;nne dumbne cnapan and se w&ae;s creopere eac  ac se f&ae;der and seo modor hine feredon &t;ider. 
 Hi feollon &d;a butu mid flowendum tearum to Maures fotum and befengon his cneowa  halsigende &t;urh Godes naman &t;&ae;t he geh&ae;lde heora cild. 
 &T;a nolde Maurus &d;am mannum &t;&ae;s ti&d;ian  cw&ae;&d; &t;&ae;t seo d&ae;d n&ae;re him gedafenlic o&d;&t;&ae;t &t;a gebro&d;ra b&ae;don hine georne &t;&ae;t he &t;am healtan cnapan his h&ae;le ab&ae;de. 
 Hw&ae;t &t;a Maurus sona beseah to heofonum and cw&ae;&t;  &t;u ure h&ae;lend Crist  &t;e behete &t;inum discipulum  So&d; ic eow s&ae;cge swa hw&ae;t swa ge bidda&d; eow bi&d; gety&d;od untwylice &d;&ae;s  gif ge gelyfa&d; &t;&ae;t ge &t;a lac underfon  &ae;teowa nu on us &ae;lmihtig Drihten  &t;&ae;t we &t;ine &t;eowan synd &t;eah &d;e we synfulla synd  and we &t;one ylcan geleafan mid lufe healda&d;. 
 &AE;fter &t;isum wordum he cw&ae;&d; to &d;am wanhalan  On &t;&ae;re halgan &d;rynnysse naman  beo &t;u hal  cnapa  and stand on &t;inum fotum &ae;tforan us gesund  mid mines lareowes geearnungum eac swylce gefultumod. 
 &T;a aras se cnapa and up rihte eode  and mid bli&d;re stemne bletsode his drihten  &t;e hine geh&ae;lde &t;urh &d;one halgan wer. 
 Eft &d;a &t;a se halga Benedictus ham to mynstre com  and &t;&ae;t wif wear&d; gewittig &t;e he fram wodnysse ahredde  &t;a wur&d;ode he Maurum for &t;am m&ae;rlicum tacne &t;e he on &d;&ae;re hwile gefremede &t;e he on fyrlenum w&ae;s. 
 Maurus w&ae;s eac oftost mid &t;am eadigan Benedicte  and his wundra wiste and mid him worhte wundra. 
 Sume &t;&ae;ra we secga&d; her  sume we forsuwia&d;. 
 And he w&ae;s fyrmest muneca to &d;am m&ae;ran Benedicte  and &t;&ae;s mynstres geweold swa swa him gewissode Benedictus. 
 On &d;am timan asende sum ges&ae;lig biscop of Francena rice to &d;am halgan f&ae;der m&ae;nigfealde lac and hine micclum b&ae;d &t;&ae;t he him sendan sceolde gif him swa ge&t;uht w&ae;re  sume eawf&ae;ste munecas &t;e him mynsterlif astealdon  for &d;an &t;e he wolde ar&ae;ran on his biscoprice munuclicne regol be Benedictes r&ae;de. 
 Hw&ae;t &d;a Benedictus be his gebro&d;ra r&ae;de swa swa him God geswutolode asende &t;a Maurum  &t;eah &d;e he unea&d;e mihte for heora micclum lufe hine him fram l&ae;tan to &d;am fyrlenan lande. 
 He funde him eac geferan feower o&d;re munecas and sume l&ae;wede menn to &d;am lande mid him  and nam &t;one halgan regol &t;e he mid his handum awrat  and bet&ae;hte Maure mid him to h&ae;bbenne  and heora hlafes gewiht and heora wines gemett  and asende hi mid bletsunga to &d;am fores&ae;dan bisceope. 
 Eft on &ae;rnemergen sende se arwur&d;a Benedictus tw&ae;gen his muneca to Maure mid lacum  &t;&ae;t is mid haligdome of &t;&ae;s H&ae;lendes rode  and of Marian reafe and of Michaheles pelle  and of Stephanes lichaman and of Martines reliquium  and an &ae;rendgewrit mid &t;ysum wordum for&d;  Onfoh  min leofesta  &t;as endenehstan lac &t;ines lareowes to langum gemynde  and eow to gescyldnysse wi&d; deofles syrwunga. 
 Ic s&ae;cge &d;e to so&d;an &t;&ae;t &t;u scealt gewitan on &d;am sixteo&d;an geare &t;&ae;s &d;e &t;u munuc wurde of &t;isser&ae; worulde to wuldre mid Gode swa swa Crist gyrstand&ae;g me cydde be &t;e  si&d;&d;an &t;u fram us si&d;odest on fare. 
 Ic secge &t;e eac nu &t;&ae;t eower si&d; ne bi&d; na swa  swa swa we wendon  ac wyr&d; elles gefadod and on o&d;re stowe  ac se &ae;lmihtiga God eow n&ae;fre ne forl&ae;t  o&d; &t;&ae;t ge gelogode beon. 
 Fara&d; nu gesunde and ges&ae;lige becuma&d;. 
 Maurus &d;a ferde mid mycelre blisse  and his geferan samod  to Francena rice  ac twegen his geferan feollon be wege  an of anum stypele  o&t;er on anne stan  swa &t;&ae;t hi wurdon tocwysede and cwylmiende lagon  ac Maurus hi gehealde on &t;&ae;s H&ae;lendes naman. 
 Eac hi gemetton on sumum mynstre be wege &ae;nne blindne man se b&ae;d his h&ae;le georne &ae;t &d;am halgan Maure  and he hine geh&ae;lde &t;urh God  and het &t;&ae;t he wunode butan worunge on Godes &t;eowdome &t;&ae;r on mynstre a  and he swa dyde eac si&d;&d;an of &t;am d&ae;ge. 
 Eft he geh&ae;lde on o&d;re stowe anre wydewan sunu &t;e unwene &d;a l&ae;g  and gefrefrode &t;a modor  and men &t;&ae;s wundrodon. 
 And se cnapa arn sona to Maure hrymende and cwe&d;ende  &t;u ahreddest mine sawle fram fyrenum witum  and he wear&d; munuc si&d;&d;an. 
 Maurus geseah eac swa swa him God geswutelode on &t;am ylcan f&ae;relde Benedictes for&d;si&d;  and hu he to heofonum ferde  &t;eah &t;e he on fyrlene w&ae;re. 
 Hi ferdon &t;a for&d; to &d;am fores&ae;dan bisceope  &t;e hi gelangian het  ac he ne leofode na &t;a  ac w&ae;s for feawum dagum for&d;faren of life  and o&d;er biscop geset on his bisceopstole. 
 Hi wurdon &t;a unrote  and eoden swa &t;eah to &d;am niwan bisceope  b&ae;don his r&ae;des  cunnodon hw&ae;&d;er he wolde &t;&ae;s o&d;res willan gefremman  and him munuclif ar&ae;ran  swa swa se o&d;er gemynte. 
 He cw&ae;&d; &t;&ae;t he ne mihte embe munuclif &t;a smeagen be o&d;res bisceopes dihte  ac wolde beon embe his &t;incg be his agenum dihte  and gedreohl&ae;can his hamas. 
 Hi feordon &t;a &t;anon fram &t;&ae;re scire bisceope  and God him foresceawode on sumere o&d;re scire on Francena rice fulgode wununge. 
 Sum for&d;&t;egn w&ae;s &d;a welig on &t;am lande  Florus gehaten  and se h&ae;fde gemynt mynster to ar&ae;renne  and mid munecum gesettan  gif he &ae;nige geaxode &t;e &ae;wf&ae;ste w&ae;ron  for&d;an &t;e Benedictus hlisa on &t;&ae;t land becuman w&ae;s  and him wear&d; eac gecydd be Maures tocyme. 
 Se &t;egn w&ae;s wunigende butan wifes neawiste  for&d;an &t;e his gebedda gefaren w&ae;s of life  and l&ae;fde him &ae;nne sunu &t;e si&d;&d;an w&ae;s munuc and abbod &ae;fter Maure  m&ae;rlice drohtnigende  swa swa &t;eos boc seg&d; swutelice her b&ae;ftan. 
 Hw&ae;t &t;a Florus ferde f&ae;gen him togeanes  and mid micelre arwur&d;nysse &t;a &ae;&d;elan godes menn underfeng to him and foresceawode him wununge  herigende his drihten and &d;one halgum Benedictum. 
 Se Florus w&ae;s &d;a fyrmest &t;&ae;ra Francena &t;egna  and &d;am cyninge leofest  &t;e on &t;&ae;ra leode rixode  for&d;an &t;e he w&ae;s &ae;wfest &ae;fre fram his geogo&d;e  and eall &t;&ae;s cyninges r&ae;d eode be his dihte. 
 Florus &d;a cydde &t;am cyninge his willan  and be his leafan ar&ae;rde on his agenum lande mynster and munuclif  swa swa Maurus him dihte  and mid micelre are &t;&ae;t mynster gegodode  and priuilegium sette on swutelre gewitnysse  and Maure bet&ae;hte &t;&ae;t mynster mid ealle to fullum freodome  for his sawle &d;earfe. 
 He offrode eacc &t;a on &d;am ylcan dege his ancennedan sunu &t;am &ae;lmihtigan Gode to munuclicere drohtnunge under Maures gymene. 
 And cw&ae;&d; &t;&ae;t he sylf wolde  gif hit God swa foresceawode eall woruld&d;ing forl&ae;tan  and wunian on &d;am mynstre on Godes &d;eowdome  and he hit eac swa gel&ae;ste. 
 He gegaderode &t;a swi&d;e gode wyrhtan gehwanon  and ar&ae;rde &t;&ae;t mynster eall be Maures r&ae;de wi&d; &t;a mycclan ea &t;e menn hata&d; Liger. 
 Hw&ae;t &d;a on sumum d&ae;ge s&ae;ton him &ae;tg&ae;dere Florus and Maurus to middan &t;am wyrhtum  and Maurus r&ae;dde and rehte hit Flore. 
 &T;a feol sum preost f&ae;rlice of &t;am weorce  swa &t;&ae;t he samcucu l&ae;g  sweltendum gelic  and fleow eall blode. 
 Ac Maurus hine het beran to Martines cyrcan  and Maurus inn eode  and b&ae;d &d;one &ae;lmihtigan for his arf&ae;stnysse  &t;&ae;t he &t;am preoste gemiltsode and hine mihtelice geh&ae;lde. 
 He aras &t;a eftsona and eode to &d;am preoste  and his wunda bletsode and cw&ae;&d; him baldlice to  On &d;&ae;s scyppendes naman &t;e gesceop mann of eor&d;an  aris &t;u gesund  and ardlice gang to &d;inum weallgeweorce and hit wel geenda. 
 He aras &t;a gesund  swylce of sl&ae;pe awreht and began to wundrigenne hu he wurde &d;ider gebroht. 
 &T;a cw&ae;&d; se halga wer  ne wurde &d;u hider geferod on &t;inum agenum fotum  ac &d;e feredon o&t;re; ac gang nu ardlice eft to &t;inum weorce  &t;el&ae;s &t;e hit beo gelet to lange &t;urh &d;e. 
 &D;a eode se preost eft to his weorce  and Florus hine astrehte to Maures fotum and cw&ae;&d;  &t;u eart so&d;lice Maure &t;&ae;s m&ae;ran Benedictes folgere on wundrum  be &d;am we for wel oft gehyrdon &t;yllice gereccan  and he &t;earle si&d;&d;an Maurum wur&d;ode and on wundrunge h&ae;fde. 
 &AE;fter &t;ysum ongunnon of &d;am gegaderwyrhtum t&ae;lan &d;one halgan &t;e geh&ae;lde &t;one preost  cw&ae;don &t;&ae;t he mid galdrum  na mid Godes cr&ae;ftum &t;yllice geworhte  and wolde beon fur&d;or on o&d;rum earde &t;onne he on his agenum w&ae;re  swy&d;or for gitsunge &d;onne for &ae;wf&ae;stnysse. 
 Ac &d;a &t;a hi swi&t;ost t&ae;ldon &t;one so&d;f&ae;stan Maurum  &t;a wurdon afyllede mid &d;am fulan gaste &t;ry &t;&ae;ra wyrhtena  and hi weddon &t;earle  swa &t;&ae;t hyra an geendode sona  and &t;a o&d;re twegen tot&ae;ron hi sylfe mid heora agenum to&d;um and egeslice grymetedon. 
 Maurus &t;a sona mycclum wear&d; astyred  and wepende eode into &t;&ae;ra cyrcan  and mid mycelre onbryrdnysse b&ae;d &t;one &ae;lmihtigan &d;&ae;t he &t;am deadan and &t;am deofolseocum gemiltsian sceolde  and heora sawle gehelpan. 
 He eode &t;a eft ut to &t;am earmum wodum  and on drihtnes naman &t;a deoflu afligde of &d;am wodum wyrhtum  and hi wurdon geh&ae;lede. 
 He het eac beran into his geb&ae;dhuse &t;&ae;s for&d;farenan lic &t;e se feond acwealde  and wacode ealle &t;a niht ofer &d;&ae;s wodan lic  and het &t;&ae;s on mergen m&ae;ssian for his sawle  and ar&ae;rde &t;one deadan &t;urh drihtnes mihte  and het hine warnian  gif he wolde libban  &t;&ae;t he n&ae;re on &d;am mynstre n&ae;fre eft gesewen of &d;am andweardan d&ae;ge &t;e he of dea&d;e aras. 
 &T;a wear&d; geendod eall &t;&ae;s mynstres weorc binnan eahte gearum  and eac gehalgod mid healicum wur&d;mynte. 
 Hw&ae;t &d;a Florus gemunde hw&ae;t he gemynte &ae;t fruman  and hw&ae;t he Gode behet &t;a &d;a he began &t;&ae;t mynster  and b&ae;d him &t;a leafe &ae;t his kynehlaforde &t;&ae;t he moste gecyrran fram &t;am swicolum welum and wunian on &d;am mynstre &t;e he geworht h&ae;fde  and be Maures dihte adreogan his lif  and on Godes &t;eowdome gastlice libban and swa geearnian &d;a ecan myrh&t;e. 
 Se cyning &d;a ge&t;afode &t;am &t;egne his willan  &t;eah &t;e he unea&d;e mihte on his mode findan &t;&ae;t he swa leofne freond fram him l&ae;tan sceolde  and cw&ae;&d; &t;&ae;t he sylf wolde geseon &d;a stowe  and &t;&ae;r andwerd beon &t;onne he his beard alede. 
 &AE;fter &d;ysum ferde Florus to &d;am mynstre. 
 And his kynehlaford com swa swa hi cw&ae;don  and b&ae;d &t;&ae;t he moste beon heora bro&d;or for Gode  and forgeaf sumne ham to &t;&ae;re halgan stowe  and mildelice spr&ae;c to eallum &d;am munecum swi&d;ost swa &t;eah synderlice to Maure  and behet &t;&ae;t he wolde him hold beon eallum; and b&ae;r him sylf his lac and lede uppon &t;&ae;t weofod. 
 Florus het &d;a for&d; b&ae;ran his f&ae;geran ma&d;mas on golde and on seolfre and hi Gode geoffrode  and his menn gefreode &ae;tforan &d;am weofode  and awearp his w&ae;pna and wear&d; &t;a bescoren &ae;tforan &t;am cyninge to Cristes &t;eowdome. 
 And se cyning blyssode and bly&d;e wear&d; on mode  for &d;&ae;s &t;egnes gecyrrednysse and so&d;um geleafan. 
 Eft &ae;fter gereorde  het se &ae;&d;ela cyning &t;&ae;t Florus hine gespr&ae;ce &ae;r &t;an &t;e he &t;anon ferde  and he com &t;a sona mid sumum o&d;rum munecum on munucwisan gescryd. 
 &T;a weop se cyning  and &t;ancode Gode his godan wyllan  and tihte hine georne &t;&ae;t he geornful w&ae;re on &t;am gastlican life and on Godes &t;eowdome  swa swa he on woruld&t;ingum wislice &ae;r leofode  and se cyning sy&d;&d;an si&d;ode &t;anon. 
 Eft &t;&ae;s on m&ae;rgen rad Maurus to &t;am lande &t;e se cyning him geaf  and his cepte sum beddryda  se l&ae;g seofon gear toslopenum limum  and w&ae;s &t;yder geboren to biddenne his h&ae;le. 
 &T;a bletsode Maurus &t;one beddrydan mann  and he sona gesund sylf upp aras  swa &d;&ae;t hit n&ae;s gesene hwe&d;er he seoc w&ae;re. 
 &T;a bugon gehwylce &ae;&d;elborenne menn to Maures mynstre to munuclicere drohtnunge. 
 Sume eac bef&ae;stan heora suna him to Godes &t;eowdome  o&d;&t;&ae;t &t;&ae;r gadorod w&ae;s hund teontig muneca and feowertig ealles. 
 &T;a gecw&ae;&d; se abbod and ealle &t;a gebro&d;ra &t;&ae;t &t;er ne mihte na ma muneca wunian  &t;e l&ae;s &t;e &d;am gebro&d;rum bigleofan ateorode  ac w&ae;re &t;&ae;t getel wunigende &ae;fre  ne l&ae;s ne ma  on &t;am munuclife. 
 Hit gelamp &d;a si&d;&d;an &t;&ae;t se ges&ae;liga Florus gewat of worulde wuldorful to Criste  on &d;am &t;rytteo&d;an geare &ae;fter &t;am &t;e he munuc w&ae;s. 
 Sum ercediacon com eac hwilum to Maure  &t;a n&ae;fdon hi nan win buton on anum gewealdenan butruce. 
 And Maurus &t;a bletsode bli&d;elice &t;&ae;t win  cw&ae;&d; &t;&ae;t God mihte gemycclian &t;one w&ae;tan  se &d;e iu on westene w&ae;ter utteah of heardum stanclude  and of heofonum asende his folce bigleofan feowertig geara. 
 Hi druncon &d;a &t;&ae;t win wel hundseofontig manna  and &ae;fre w&ae;s se buteruc brerdful wines. 
 Maurus gemette &ae;nne man eft se w&ae;s yfele getawod and hine &ae;t se cancor  and his weleres w&ae;ron awl&ae;tte mid ealle and eac his nosu  fornumen mid attre. 
 &T;a bletsode Maurus &t;one mann feorran  and he sona wear&d; wundorlice geh&ae;led. 
 Si&d;&d;an nolde Maurus of &d;am mynstre faran for nanre neode  butan he nyde sceolde  for&d;an &t;e he wiste hw&ae;t him gewitegod w&ae;s  &d;urh sancte Benedicte  &d;a &t;a he si&d;ode him fram  &t;&ae;t he sceolde gewitan of worulde to Gode on &d;am feowerteo&d;an geare &t;&ae;s &t;e he ferde fram him; and wunode &t;a on sundrum  and sette &t;am gebro&d;rum o&t;erne abbod be heora ealra r&ae;de  &d;&ae;s ylcan Flores sunu  &t;e we &ae;r fores&ae;dan. 
 He wear&d; &t;a gebysgod on his gebedum &t;earle on Martines cyrcan mid his twam munecum  to &d;riddan healfan geare mid ealre geornfulnysse  and mid gastlicre gewilnunge Godes miltsunge b&ae;d. 
 &T;a on sumere nihte geseah he &t;one deofol  &t;a &t;a he wolde gan into Godes cyrcan. 
 Se feond h&ae;fde him mid fela o&d;re sceoccan  and forwyrnde him inganges  and mid graman him cw&ae;&t; to  &t;u come hider  Maure  to uncu&d;um earde  and wendest &t;&ae;t &d;u mihtest us awegdrifan of urum wunungum. 
 Ac &d;u scealt witan nu &t;&ae;t ic mid mislicum dea&d;e &t;ine munecas acwelle  swa &t;&ae;t earfo&d;lice heora &ae;nig belif&d; of swa micclum werode  &t;e her wuna&d; mid &t;e. 
 &T;a cw&ae;&d; se halga wer to &d;am hetolan sceoccan  &d;reage &d;e se h&ae;lend  &t;e h&ae;f&d; ealles geweald  &t;u leasbreda feond and facnes ordfruma. 
 Hw&ae;t &d;a se sceocca sona fordwan of his gesih&d;e mid swi&d;licum reame  swa &t;&ae;t &d;a munecas micclum afyrhte wurdon awrehte &d;urh his wodlican stemne  and eodon to uhtsange  &ae;r timan swa &t;eah. 
 Maurus &d;a eode into Martines cyrcan  and mid micelre sarnysse &t;one so&d;f&ae;stan God b&ae;d  &t;&ae;t he him geswutelode be &d;&ae;s sceoccan gylpe  and him gewislicor onwrige &t;&ae;s awyrgedan saga. 
 Maurus &d;a geseah &ae;nne scinende engel wi&d; hine standende  and &t;as word him secgende  &t;u Godes dyrling  hwi eart &d;u swa dreorig? 
 Witodlice se deofol wat towerde &d;ing hwilon  na symle  &t;urh sume gebicnunge be &t;am &t;e he oft geseah  &t;eah &t;e he sylf leas sy; and &t;&ae;t &t;&ae;t he &t;e s&ae;de is so&d; be d&ae;le  swa &t;&ae;t se m&ae;ste d&ae;l &d;inre muneca sceal of life gewitan binnan lytlan fyrste  and hi ealle becuma&d; to &d;am ecan life; and &t;u sylf si&d;&d;an ges&ae;lig him fyligst to Godes rice &t;urh gode geearnunga. 
 &AE;fter &d;isum wordum gewat se engel him fram. 
 And Maurus &t;&ae;s on mergen &t;a munecas gespr&ae;c  and ealle his gesih&d;e him openlice s&ae;de  and manode hi georne &t;&ae;t hi gearwe w&ae;ron  and mid so&d;re behreowsunga heora sawle a&t;wogon fram eallum synnum  &t;&ae;t hi si&d;ian mihton to Godes beorhtnysse mid bro&d;orlicre lufe. 
 &AE;fter &t;isum wordum wurdon &t;a munecas mycclum abryrde and heora gebeda sungon  and hi sylfe gearcodon to &t;am so&d;an life  and hi sylfe bet&ae;hton &d;am so&d;f&ae;stan scyppende. 
 Him com &d;a se cwealm swa swa se engel gecw&ae;&d;  swa &t;&ae;t an hund muneca and syxtyne munecas binnan fif mon&d;um of &d;am mynstre gewiton  and Maurus se abbod geendode si&d;&d;an  swa se engel s&ae;de him sylfum on &ae;r. 
 &T;&ae;r belifon swa &t;eah lifes on &d;am mynstre feower and twentig muneca &ae;fter Maures for&d;si&d;e  and he w&ae;s bebyrged binnan Martines cyrcan. 
 &T;&ae;r beo&d; wundra geworhte &d;urh &t;one halgan wer &d;am &ae;lmihtigan to lofe  se&d;e lyfa&d; a on ecnysse. 
 &T;&ae;s halgan Maures lif w&ae;s &t;us gelogod; &d;a &t;a he twelf wintra w&ae;s he w&ae;s bet&ae;ht Benedicte  and he wunode mid him twentig wintra si&d;&d;an  and on his agenum mynstre em feowertig geara; &t;&ae;t synd eall togedere twa and hundseofontig geare. 
 Twegen &t;&ae;ra muneca &d;e mid him &t;yder comon for&d;ferdon &t;&ae;r on &t;am fores&ae;dan cwealme  and twegen cyrdon ongean swa swa he sylf bebead  eft to Munte Casin  &d;anon &t;e hi &ae;r coman  and hyre o&d;er awrat &t;as gewyrdelican race  on ledenum gereorde ac we it recca&d; on Englisc. 
 Sy wuldor and lof &d;am welwillendan Gode  se&d;e wur&d;a&d; his halgan mid wuldre on ecnysse. 
 AMEN. 
