  KALENDAS IANVARII OCTABAS ET CIRCVMCISIO DOMINI  SE godspellere lucas beleac &t;is d&ae;g&t;erlice gospel mid feawum wordum. ac hit is mid menigfealdre mihte &t;&ae;ra heofonlican gerinu afylled; 
 He cw&ae;&d;. 
 Postquam consummati sunt dies octo. ut circumcideretur puer: uocatum est nomen eius iesus: quod uocatum est ab angelo priusquam in utero conciperetur. 
 &D;&ae;t is on urum ge&t;eode. 
 &AE;fter &t;an &d;e w&ae;ron gefyllede eahta dagas drihtnes acennednysse &t;&ae;t he ymsniden w&ae;re. &t;a w&ae;s his nama geciged iesus. &t;&ae;t is h&ae;lend: &t;am naman he w&ae;s gehaten fram &t;am engle &ae;r &t;an &d;e he on inno&d;e geeacnod w&ae;re. 
 Abraham se heahf&ae;der w&ae;s &ae;rest manna ymsniden. be godes h&ae;se. 
 Abraham w&ae;s godes gespreca &amp; god to him genam ge&t;oftr&ae;dene &ae;fter noes flode swi&t;ost. &amp; him to cw&ae;&d;. 
 Ic eom &ae;lmihtig drihten: gang beforan me: &amp; beo fulfremed. &amp; ic sette min wed betwux me &amp; &t;e. &amp; ic &t;e &d;earle gemenigfylde. &amp; &t;u bist manegra &d;eoda f&ae;der. 
 Cyningas aspringa&d; of &t;e. &amp; ic sette min wed betwux me &amp; &t;e. &amp; &t;inum ofspringe &ae;fter &t;e. 
 &D;&ae;t ic beo &t;in god &amp; &t;ines ofspringes. 
 Abraham hine astrehte eallum limum to eor&t;an. &amp; god him to cw&ae;&d;. 
 Heald &t;u min wed: &amp; &t;in ofspring &ae;fter &t;e on heora m&ae;g&t;um. 
 &D;is is min wed &t;&ae;t ge healdan sceolon betwux me &amp; eow: &t;&ae;t &ae;lc hysecild on eowerum cynrene beo ymbsniden &t;&ae;t tacen sy betwux me &amp; eow. 
 &AE;lc hysecild &t;onne hit eahta nihta eald bi&d; sy ymbsniden &ae;g&t;er ge &ae;&t;elboren ge &t;eowetling. &amp; se &t;e &d;is forg&ae;g&d;. his sawul losa&d; for &t;an &t;e he min wed aydlode. 
 Ne beo &t;u gecigged heononfor&d; abram ac abraham. for &t;an &d;e ic gesette &t;e manegra &t;eoda f&ae;der. 
 Ne &t;in wif ne beo gehaten sarai. ac beo gehaten sarra: &amp; ic hi bletsige &amp; of hyre ic &t;e sylle sunu &t;one &d;u gecigst isaac. &amp; ic sette min wed to him &amp; to his ofspringe on ecere gef&ae;stnunge. &amp; &ae;fter &t;&ae;re spr&ae;ce se &ae;lmihtiga up gewende. 
 On &t;am ylcan d&ae;ge w&ae;s abraham ymbsniden &amp; eall his hired. &amp; sy&d;&d;an his sunu isaac on &t;am eahteo&d;an d&ae;ge his acennednysse. 
 Abrahames nama w&ae;s &ae;t fruman mid fif stafum gecweden abram. &t;&ae;t is healic f&ae;der. ac god geihte his naman mid twam stafum &amp; gehet hine abraham &t;&ae;t is manegra &t;eoda f&ae;der. for &t;an &d;e god cw&ae;&d; &t;&ae;t he hine gesette manegum &t;eodum to f&ae;der. 
 Sarai w&ae;s his wif gehaten. &t;&ae;t is gereht min ealdor: ac god hi het sy&d;&t;an sarra &t;&ae;t is ealdor: &t;&ae;t heo n&ae;re synderlice hire hiredes ealdor geciged: ac for&d;rihte ealdor: &t;&ae;t is to understandenne. ealra gelyfedra wifa moder. 
 Hundteontig geara w&ae;s abraham. &amp; his gebedda hundnigontig &ae;r &t;an &d;e him cild gem&ae;ne w&ae;re. 
 &D;a &d;a him cild com &t;a com hit mid godes foresceawunge. &amp; bletsunge. to &t;an swi&d;e &t;&ae;t god behet eallum mancynne bletsunge &t;urh his cynn. 
 &D;a heold abrahames cynn symle sy&d;&d;an godes wed. &amp; se heretoga moyses &amp; eall israhela m&ae;ig&d;: ealle hi ymbsnidon heora cild on &t;am eahteo&d;an d&ae;ge &amp; him naman gesceopon. o&t; &d;&ae;t crist on menniscnysse acenned wear&d;: se &t;e fulluht astealde. &amp; &t;&ae;re ealdan &ae; getacnunge to gastlicere so&d;f&ae;stnysse awende. 
 Wen is &t;&ae;t eower sum nyte hw&ae;t sy ymbsnidenys. 
 God bebead abrahame &t;&ae;t he sceolde &amp; his ofspring his wed healdan &t;&ae;t sum tacen w&ae;re on heora lichaman to geswutelunge &t;&ae;t hi on god belyfdon: &amp; het &d;&ae;t he name scearpecgedne flint. &amp; forcurfe sumne d&ae;l &t;&ae;s felles &ae;tforeweardan his gesceape. &amp; &t;&ae;t tacen w&ae;s &d;a swa micel on geleaffullum mannum. swa micel swa nu is &t;&ae;t halige fulluht buton &t;am anum &t;&ae;t nan man ne mihte godes rice gefaran &ae;r &t;an &d;e se come &t;e &t;a ealdan &ae;. sette &amp; eft on his andwerdnysse hi to gastlicum &t;ingum awende: ac gehwilce halgan andbidodon on abrahames wununge buton tintregum. &t;eah on hellewite: o&d; &d;&ae;t se alysend com &t;e &d;one ealdan deofol gewylde. &amp; his gecorenan to heofenan rice gel&ae;dde. 
 Se ylca h&ae;lend &t;e nu egefullice. &amp; halwendlice clypa&d; on his godspelle: buton gehwa beo geedcenned of w&ae;tere. &amp; of &t;am halgan gaste: ne m&ae;g he faran into heofenan rice: se ylca clypode gefyrn &t;urh &d;a ealdan &ae;: swa hwilc hysecild swa ne bi&d; ymbsniden on &t;am fylmene his fl&ae;sces: his sawul losa&d;: for &t;an &d;e he aydlode min wed. 
 &D;is tacen stod on godes folce o&d; &d;&ae;t crist sylf com. &amp; he sylf w&ae;s &t;&ae;re halgan &ae; under&t;eod &t;e he gesette: &t;&ae;t he &t;a alysde &t;e neadwislice &t;&ae;re &ae; under&t;eodde w&ae;ron. 
 He cw&ae;&d; &t;&ae;t he ne come to &t;y &d;&ae;t he wolde &t;a ealdan .&ae;. towurpan: ac gefyllan. 
 &D;a wear&d; he on &t;am eahteo&t;an d&ae;ge his gebyrdtide lichamlice ymbsniden. swa swa he sylf &ae;r t&ae;hte: &amp; mid &t;am geswutelode &t;&ae;t seo ealde &ae;. w&ae;s halig &amp; god on hire timan: &t;am &d;e hire gehyrsume w&ae;ron. 
 Hit w&ae;s gewunelic &t;&ae;t &d;a magas sceoldon &t;am cilde naman gescyppan on &t;am eahteo&t;an d&ae;ge mid &t;&ae;re ymbsnidenysse: ac hi ne dorston n&ae;nne o&t;erne naman criste gescyppan &t;onne se heahengel him gesette &ae;r &t;an &d;e he on his modor inno&d;e geeacnod w&ae;re. &t;&ae;t is iesus: &amp; on urum gereorde h&ae;lend: for &t;an &t;e he geh&ae;lde his folc fram heora synnum. 
 Nis nu alyfed cristenum mannum &t;&ae;t hi &d;as ymbsnidenysse lichamlice healdon: ac &t;eahhw&ae;&d;ere nan mann ne bi&d;. so&d;lice cristen buton he &t;a ymbsnidenysse on gastlicum &t;eawum gehealde. 
 Hw&ae;t getacna&d; &t;&ae;s felmenes ofcyrf on &t;am gesceape: buton galnysse wanunge. 
 Ea&d;e mihte &d;&ae;s cwede beon l&ae;wedum mannum bediglod: n&ae;re seo gastlice getacnung. 
 Hit &t;inc&d; ungel&ae;redum mannum dyslic to gehyrenne: ac gif hit him dyslic &t;ince &t;onne cide he wi&d; god &t;e hit gesette: na wi&d; us &t;e hit secga&d;. 
 Ac wite gehwa to gewisson buton he his fl&ae;sclican lustas. &amp; galnysse gewanige: &t;&ae;t he ne hylt his cristendom mid rihtum biggenge. 
 Be &t;isum &d;inge ge habba&d; oft gehyred ac us is acumendlicor eower gebelh &t;onne &d;&ae;s &ae;lmihtigan godes grama. gif we his bebodu forsuwia&d;. 
 Gif ge willa&d; &ae;fter menniscum gesceade lybban &t;onne sind ge gastlice ymbsnidene. 
 Gif ge &t;onne eowere galnysse under&d;eodde beo&d;. &t;onne beo ge swa se witega cw&ae;&d;. 
 Se man &t;a &d;a he on wur&d;mynte w&ae;s he hit ne understod: he is for &d;i wi&d;meten stuntum nytenum. &amp; is him gelic geworden. 
 For &d;i sealde god mannum gescead &t;&ae;t hi sceoldon tocnawan heora scyppend: &amp; mid biggenge his beboda &t;&ae;t ece lif geearnian. 
 Witodlice se fyrenfulla bi&d; earmra &t;onne &ae;nig nyten. for &t;on &d;e &t;&ae;t nyten n&ae;f&d; nane sawle: ne n&ae;fre ne geedcuca&d; ne &t;a toweardan wita ne &t;rowa&d;. 
 Ac we &t;e sind to godes anlicnysse gesceapene. &amp; habba&d; unateorigendlice sawle: we sceolon of dea&d;e arisan. &amp; agyldan gode gescead ealra ure ge&t;ohta. &amp; worda &amp; weorca. 
 Ne sceole we for &t;i synderlice on anum lime beo ymbsnidene: ac we sceolon &d;a fulan galnysse symle wanian. &amp; ure eagan fram yfelre gesih&d;e awendan. &amp; earan fram yfelre heorcnunge: urne mu&d; fram leasum spr&ae;cum. handa fram mand&ae;dum: ure fotwylmys fram deadb&ae;rum si&d;f&ae;te: ure heortan fram facne. 
 Gif we swa fram leahtrum ymbsnidene beo&d; &t;onne bi&d; us geset niwe nama. swa swa se witega isaias cw&ae;&d;. 
 God gecig&d; his &t;eowan o&t;rum naman. 
 Eft se ylca witega cw&ae;&d;. 
 &D;u bist geciged niwum naman. &t;one &d;e godes mu&d; genemnode. 
 Se niwa nama is cristianus. &t;&ae;t is cristen. 
 Ealle we sind of criste cristene gehatene: ac we sceolon &t;one arwur&d;fullan naman mid &ae;&d;elum &t;eawum geglengan. &t;&ae;t we ne beon lease cristene. 
 Gif we &t;as gastlican ymbsnidenysse on urum &t;eawum healda&d; &t;onne sind we abrahames cynnes &ae;fter so&t;um geleafan. swa swa se &d;eoda lareow paulus cw&ae;&d;. to geleaffullum. 
 Gif ge sind cristes &t;onne sind ge abrahames s&ae;d: &amp; &ae;fter behate yrfenuman. 
 Petrus eac se apostol tihte geleaffulle wif to eadmodnysse. &amp; gemetf&ae;stnysse &t;us cwe&t;ende. 
 Swa swa sara gehyrsumode abrahame: &amp; hine hlaford het: &t;&ae;re dohtra ge sind weldonde. &amp; na ondr&ae;dende &ae;nige gedrefednysse. 
 Se eahteo&t;a d&ae;g &t;e &d;&ae;t cild on ymbsniden w&ae;s. getacnode &t;a eahteo&t;an ylde &t;yssere worulde: on &t;&ae;re we arisa&d; of dea&t;e ascyrede fram &ae;lcere brosnunge &amp; gewemmednysse ures lichaman. 
 &D;&ae;t st&ae;nene sex. &t;e &d;&ae;t cild ymbsna&d; getacnode &t;one stan. &t;e se apostol cw&ae;&d;. 
 Se stan so&d;lice w&ae;s crist. 
 He cw&ae;&d; w&ae;s for &t;&ae;re getacnunge: na for edwiste. 
 &D;urh cristes geleafan. &amp; hihte. &amp; so&d;re lufe. beo&d; singallice estfulle heortan mid d&ae;ghwomlicere ymbsnidenysse afeormode fram leahtrum &amp; &t;urh his gife onlihte. 
 We habba&d; oft gehyred &t;&ae;t men hata&d; &t;ysne d&ae;g geares d&ae;ig: swilce &d;es d&ae;gi fyrmest sy on geares ymbrene: ac we ne gemeta&d; nane geswutelunge on cristenum bocum hwi &d;es d&ae;g. to geares anginne geteald sy. 
 &D;a ealdan romani on h&ae;&d;enum dagum ongunnon &t;&ae;s geares ymbrene on &t;isum d&ae;ge. &amp; &t;a hebreiscan leoda on lenctenlicere emnihte &t;a greciscan on sumerlicum sunstede. &amp; &t;a egyptiscan &t;eoda ongunnon heora geares getel on h&ae;rfeste. 
 Nu ongyn&d; ure gerim &ae;fter romaniscre gesetnysse on &t;ysum d&ae;ge: for nanum godcundlicum gesceade: ac for &t;am ealdan gewunan. 
 Sume ure &t;eningbec onginna&d; on aduentum domini. Nis &t;eah &d;&ae;r for &d;y &t;&ae;s geares ord: ne eac on &t;isum d&ae;ge nis mid nanum gesceade. &t;eah &d;e ure gerimbec on &t;yssere stowe geedl&ae;con. 
 Rihtlicost bi&d; ge&t;uht &t;&ae;t &d;&ae;s geares anginn on &t;am d&ae;ge sy geh&ae;fd. &d;e se &ae;lmihtiga scyppend sunnan &amp; monan. &amp; steorran &amp; ealra tida angin gesette: &t;&ae;t is on &t;am d&ae;ge &t;e &d;&ae;t hebreisce folc. heora geares getel ongynna&d;. 
 Swa swa se heretoga moyses on &t;am &ae;licum bocum awrat. 
 Witodlice god cw&ae;&d; to moysen be &d;am mon&d;e. 
 &T;es mona&d; is mon&d;a angin. &amp; he bi&d; fyrmest on geares mon&d;um. 
 Nu heold &t;&ae;t hebreisce folc &t;one forman geares d&ae;gi on lenctenlicere emnihte for &t;an &d;e on &t;am d&ae;ge wurdon gearlice tida gesette. 
 Se eahtateo&d;a d&ae;g &t;&ae;s mon&d;es &t;e we hata&d; martius &t;one ge hata&d; hlyda w&ae;s se forma d&ae;g &t;yssere worulde. 
 On &d;am d&ae;ge worhte god leoht &amp; merigen. &amp; &ae;fen: &t;a eodon &t;ry dagas for&d; buton tida gemetum: for &t;an &t;e tunglan n&ae;ron gesceapene &ae;r on &t;am feor&t;an d&ae;ge. 
 On &t;am feor&d;an d&ae;ge gesette se &ae;lmihtiga ealle tunglan &amp; gearlice tida. &amp; het &t;&ae;t hi w&ae;ron to tacne dagum &amp; gearum. 
 Nu ongynna&d; &t;a hebreiscan heora geares anginn. on &t;am d&ae;ge &t;e ealle tida gesette w&ae;ron. &t;&ae;t is on &t;am feor&t;an d&ae;ge woruldlicere gesceapenysse: &amp; se lareow beda tel&d; mid micclum gesceade &t;&ae;t se d&ae;g is .xii. kalendas aprilis. &d;one d&ae;g we freolsia&d; &t;am halgan were benedicte to wur&d;mynte for his micclum ge&t;ingc&d;um. 
 Hw&ae;t eac seo eor&d;e cy&d; mid hire ci&t;um. &d;e &t;onne geedcucia&d;. &t;&ae;t se tima is. &t;&ae;t rihtlicoste geares angin. &t;e hi on gesceapene w&ae;ron. 
 Nu wiglia&d; stunte men menigfealde wigelunga on &t;isum d&ae;ge. mid micclum gedwylde &ae;fter h&ae;&d;enum gewunan ongean hyra cristendom: swilce hi magon heora lif gelengan. o&d;&d;e heora gesundfulnysse mid &t;am &d;e hi gremia&d; &t;one &ae;lmihtigan scyppend. 
 Sind eac manega mid swa micclum gedwylde befangene. &t;&ae;t hi cepa&d; be &d;am monan heora f&ae;r. &amp; heora d&ae;da be dagum. &amp; nella&d; heora &t;ing wanian on monand&ae;ge: for angynne &t;&ae;re wucan: ac se monand&ae;g nis na fyrmest daga on &t;&ae;re wucan: ac is se o&t;er. 
 Se sunnand&ae;g is fyrmest on gesceapenysse: &amp; on endebyrdnysse: &amp; on wur&t;mynte. 
 Secga&d; eac sume gedw&ae;smen &t;&ae;t sum orfcyn sy &t;e man bletsian ne sceole &amp; cwe&t;a&d; &t;&ae;t hi &t;urh bletsunge misfara&d;: &amp; &t;urh wyriunge ge&t;eo&d;. &amp; bruca&d; &t;onne godes gife him on teonan. buton bletsunge mid deofles awyrigednysse. 
 &AE;lc bletsung is of gode: &amp; wyriung of deofle. 
 God gesceop ealle gesceafta. &amp; deofol nane gesceafta gescyppan ne m&ae;ig: ac he is yfeltihtend &amp; leaswyrcend. synna ordfruma &amp; sawla bep&ae;cend. 
 &D;a gesceafta &t;e sind &t;wyrlice ge&t;uhte: hi sind to wrace gesceapene yfeld&ae;dum. 
 Oft halige menn wunedon on westene betwux re&t;um wulfum &amp; leonum: betwux eallum deorcynne &amp; wyrmcynne. &amp; him nan &d;ing derian ne mihte: ac hi tot&ae;ron &t;a hyrnedan n&ae;ddran mid heora nacedum handum: &amp; &t;a micclan dracan ea&d;elice acwealdon buton &ae;lcere dare &t;urh godes mihte. 
 Wa &t;am men &t;e bryc&d; godes gesceafta buton his bletsunge mid deofelicum wiglungum: &t;onne se &d;eoda lareow cw&ae;&d;. paulus: swa hw&ae;t swa ge do&d; on worde o&d;&d;e on weorce: do&d; symle on drihtnes naman &t;ancigende &t;am &ae;lmihtigan f&ae;der &t;urh his bearn. 
 Nis &t;&ae;s mannes cristendom naht &t;e mid deoflicum wiglungum his lif adrih&d;: he is gehiwod to cristenum menn. &amp; is earm h&ae;&t;engylda. swa swa se ylca apostol be swylcum cw&ae;&d;. 
 Ic wene &t;&ae;t ic swunce on ydel &t;a &d;a ic eow to gode gebigde. Nu ge cepa&d; dagas &amp; mon&d;as mid ydelum wiglungum. 
 Is hw&ae;&t;ere &ae;fter gecynde on gesceapenysse &ae;lc lichamlic gesceaft &t;e eor&d;e acen&d; fulre &amp; m&ae;genf&ae;stre on fullum monan &t;onne on gewanedum. 
 Swa eac treowa gif hi beo&d; on fullum monan geheawene hi beo&d; heardran &amp; langf&ae;rran to getimbrunge &amp; swi&t;ost gif hi beo&d; uns&ae;pige geworhte. 
 Nis &t;is nan wiglung ac is gecyndelic &t;ing &t;urh gesceapenysse. 
 Hw&ae;t eac seo s&ae; wunderlice ge&t;w&ae;rl&ae;c&d; &t;&ae;s monan ymbrene: symle hi beo&d; geferan on w&ae;stme: &amp; on wanunge. 
 &amp; swa swa se mona d&ae;ghwomlice feower pricum lator arist: swa eac seo s&ae; symle feower pricum lator fleow&d;. 
 Uton besettan urne hiht &amp; ure ges&ae;l&d;a on &t;&ae;s &ae;lmihtigan scyppendes foresceawunge. se &t;e ealle gesceafta on &t;rim &t;ingum gesette &t;&ae;t is on gemete. &amp; on getele. &amp; on hefe. 
 Sy him wuldor &amp; lof a on ecnysse. AMEN. 
