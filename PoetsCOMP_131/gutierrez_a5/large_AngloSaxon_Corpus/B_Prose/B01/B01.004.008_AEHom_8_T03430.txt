 Sume menn nyton gewiss  for heora nytennysse  hwi godspell is gecweden  o&t;&t;e hw&ae;t godspell gem&ae;ne. 
 Godspell is witodlice Godes sylfes lar  and &d;a word &t;e he spr&ae;c on &t;issere worulde  mancynne to lare and to rihtum geleafan; and &t;&ae;t is swy&d;e god spell  &t;urh Godes tocyme us to gehyrenne &t;&ae;t we habban moton &t;a heofonlican wununge mid him sylfum &ae;fre  swa swa he &t;am eallum behet &t;e hine lufia&d;  on rihtwisnysse and on rihtum geleafan and on so&d;f&ae;stnysse hine secende. 
 Nu sceole we gehyran &t;&ae;t halige godspell mid onbryrdnysse  us to beterunge  and eac we sceolon witan hw&ae;t &d;a word m&ae;non  &t;&ae;t we magon hi awendan to weorcum &t;e ea&d;: for &d;an &t;e se bi&d; wis &t;e mid weorcum geswutela&d; &t;a halgan Godes lage and his halgan lare  and se bi&d; unrihtwis &t;e heorcna&d; &t;&ae;ra worda  and nele hi awendan to weorcum  him to &t;earfe. 
 On &t;&ae;re Frigenihte &t;e &ae;tforan Eastron bi&d; h&ae;fde ure H&ae;lend  &ae;r &d;an &t;e he &t;rowode  swi&d;e langsume spr&ae;ce wi&d; his leorningcnihtas  and heom fela &t;ing s&ae;de on his fundunge &t;a; and Iohannes se godspellere hit gesette on Cristesbec  &t;e his lare gehyrde; and he cw&ae;&d; him &t;a &t;us to: amen  amen  dico uobis  si quid petieritis Patrem in nomine meo  dabit uobis; et reliqua; So&d;  so&d; ic eow secge  gif ge sylfe hw&ae;s bidda&t; &ae;t minum halgan F&ae;der eow on minum naman  he hit forgyf&d; eow untwylice hra&d;e. 
 Ne b&ae;de ge nan &t;ing git on minum naman; bidda&t; and ge underfo&d;  &t;&ae;t eower bliss beo full. 
 Ic spr&ae;c to eow on bigspellum  ac nu bi&d; se tima &t;&ae;t ic on bigspellum eow to ne sprece  ac ic cy&d;e eow swutellice be &t;am so&d;an F&ae;der. 
 On &t;am d&ae;ge ge bidda&d; on minum naman geornlice  and ic ne s&ae;de eow git &t;&ae;t ic sylf wylle biddan &t;one ylcan F&ae;der  for eow &t;ingiende. 
 Se sylfa F&ae;der lufa&d; eow  for &d;an &t;e ge lufedon me  and ge gelyfdon &t;&ae;t ic fram Gode ferde. 
 Ic ferde fram &t;am F&ae;der and com to middanearde; ic forl&ae;te eft middaneard and ic fare to &t;am F&ae;der. 
 &T;a s&ae;don his folgeras mid swi&d;licre blisse  Efne &t;u sprecst nu swutellice  leof  and &t;u nateshwon ne segst nan bigspell nu us. 
 Nu we witon so&d;lice &t;&ae;t &t;u wast ealle &t;ing  and &t;e nis nan neod &t;&ae;t &t;e hwa ahsige; on &d;am we gelyfa&d;  &t;&ae;t &t;u fram Gode come. 
 We habba&d; nu ges&ae;d sceortlice on Englisc &t;is halige godspell  swa swa ge gehyrdon nu  &t;a nacedan word ana; ac we nu wylla&d; mid f&ae;gerum andgite hi gefr&ae;tewian eow  &t;&ae;t hi licweor&d;e beon to lare eow eallum  gif ge &t;&ae;t gastlice andgit mid godum willan underfo&d;. 
 So&d;  so&d; ic eow secge  gif ge sylfe hw&ae;s bidda&t; &ae;t minum halgan F&ae;der eow on minum naman  he hit forgif&d; eow untwylice hra&d;e. 
 Se H&ae;lend w&ae;s gehaten fram his cildhade Iesus  fram &t;am halgan engle  &ae;r &d;an &t;e he acenned wurde  and se bitt on his naman se &d;e him h&ae;lu bitt  for &d;an &t;e Iesus is H&ae;lend gecweden. 
 Bide &t;e nu h&ae;lu on &t;&ae;s H&ae;lendes naman  modes and lichaman  o&t;&t;e for leofne freond  and se F&ae;der &t;e ti&d;a&d; untwylice &t;&ae;s  gif &d;u ands&ae;te ne bist and &t;ine gebedu him. 
 Gif &d;u &t;onne yfel bist  &t;u most yfeles geswican  and to &t;am godan F&ae;der mid godnysse gebugan. 
 And gif &d;u yfeles bitst &ae;nigum o&d;rum menn  &t;u ne bitst na &t;onne swa swa se H&ae;lend bebead  ac mid yfelum mode &t;u yfeles gewilnast  &t;&ae;t nis nan h&ae;lu on &t;&ae;s H&ae;lendes naman. 
 Micele &t;ing ab&ae;don &t;a m&ae;ran apostolas &ae;t &t;am halgan F&ae;der &ae;fter &t;&ae;s H&ae;lendes upstige  &t;a &d;a hi ar&ae;rdon &t;a deadan on heora Drihtnes naman  swa swa he sylf &ae;r dyde; and hi menigfealde wundra geworhton on his naman  and hi &t;a h&ae;&t;enan leoda to his geleafan gebigdon. 
 Hwilon eac se witega &t;e w&ae;s Helias gehaten b&ae;d &t;one &ae;lmihtigan God for manna yfelnyssum &t;&ae;t he renscuras forwyrnde to feor&d;an healfan geare; and he eft sy&d;&d;an ab&ae;d &t;&ae;t God asende renscuras and eor&d;lice w&ae;stmas  for &d;an &t;e hi awendon &t;a heora mod to Gode mid maran geleafan. 
 Be &t;am micclum benum &t;e menn magon abiddan  &t;a &d;e Gode licia&d;  cw&ae;&d; se leofa H&ae;lend on sumum o&d;rum godspelle to his halgum apostolum: amen  dico uobis  quia si quis dixerit huic monti  Tollere et mittere in mare  et non hesitauerit in corde suo  sed crediderit  quia quodcumque dixerit fiat fiet ei: So&d; ic eow secge  gif hwa seg&d; on eornost  and cwy&d; to anum munte on minum naman &t;us  far &d;u on Godes naman feor ut on s&ae;  and gif him na ne tweona&d; &t;&ae;t he &t;&ae;s ti&d;a beo  ac gelyf&d; on heortan  swa hw&ae;t swa he gecwy&d;  hit becym&d; and gewyr&d;. 
 Micel bi&d; seo ben &t;&ae;t se munt aweg fare of his agenum stede &t;urh &ae;nigne mannan; ac we magon eow secgan &t;&ae;t hit so&d;lice gewear&d; &t;urh &ae;nne haligne wer  swa swa we her secga&d;: Sum halig bisceop w&ae;s gehaten Gregorius  swi&d;e micel lareow on micclum ge&t;ing&d;um  be &t;am ic s&ae;de hwilon  on sumum o&t;rum spelle  hu he &t;one h&ae;&t;enan god  &t;e nane godcundnysse n&ae;fde  adr&ae;fde mid his tocyme of his anlicnysse aweg. 
 Se ylca Gregorius wolde Gode ar&ae;ran halig mynsterlif gehende anre ea; ac &t;&ae;r w&ae;s to gehende swi&d;e heah clif onemn  and w&ae;s se stede myrige to &t;am mynsterlife  gif he rumra w&ae;re to &t;am godes weorce. 
 &D;a mearcode se bisceop on &t;am munte &t;one d&ae;l &t;e he habban wolde to &t;&ae;s weorces rymette  and b&ae;d &t;a &t;one &ae;lmihtigan  &t;e m&ae;g &t;&ae;t he wile  &t;&ae;t he ahofe &t;one munt be his mearcunge  &t;&ae;t he mihte macian his mynster on &t;am rymette; and God &t;a sona asceaf &t;one munt butan geswince  swa swa he gewilnode; and se halga wer worhte him &d;&ae;r mynster. 
 &D;a w&ae;ron twegen gebro&d;ra  welige on life  and h&ae;fdon &ae;nne fixno&d; on anum bradum mere  heom bam gem&ae;ne  to micelre tilunge; ac &t;&ae;r wurdon oft &ae;t &t;am w&ae;terscipe m&ae;nigfealde ceastu and manslihtas  and micele gefeoht for &d;an fixno&d;e. 
 Hw&ae;t &d;a se bisceop wear&d; geunblissod for &d;am blodes gyte  and ab&ae;d &t;a &ae;t Gode &t;&ae;t he worhte &t;&ae;ne w&ae;terscipe to wynsumum eor&d;lande; and &t;&ae;t w&ae;ter sona gewende of &d;am fixno&t;e  and w&ae;s se mere awend to widgillum felda  swa &t;&ae;t man erode ealne &t;one fixno&d;  and &t;&ae;r corn weox &ae;fre wynsumlice sy&d;&d;an. 
 Iulianus se wi&d;ersaca  &t;e w&ae;r &ae;rest Cristen  and to preoste besceoren for &d;&ae;s caseres ege  awearp his geleafan and gelyfde on deofolgyld sy&d;&d;an he his sylfes geweold; and he wear&d; casere  and lufode &t;a drycr&ae;ft and &t;&ae;s deofles &t;eowdom; and he &t;a manega martyras acwealde  and wann wi&d; &t;one H&ae;lend  o&t;&t;&ae;t he forferde. 
 He asende &ae;nne deofol to sumum lande hwilon  on sumum &ae;rende  &t;&ae;t he ardlice ferde; and se deofol &t;a be his sande ferde  and com eft him to embe tyn daga fyrst. 
 &T;a cw&ae;&d; se casere him to  Hwi come &t;u swa late? 
 Se deofol him andwyrde  Ic wear&d; yfele gelett &t;urh &ae;nne haligne munuc  se hatte Publius; ic ne mihte na faran for&d; on &t;in &ae;rende  for &d;an &t;e se munuc  mid his micclum gebedum  forwyrnde me &t;&ae;s weges  and ic wende nu ongean butan &ae;lcum &ae;rende  ungewiss eft to &t;e. 
 And se casere wear&d; on &t;am wege ofslagen  and sum his &t;egna  &t;e &t;is &t;a gehyrde  gewende to &t;am munuce  and wear&d; munuc him sylf. 
 Swilce &t;ing macia&d; &t;a m&ae;ran gebedu &t;urh &t;one so&d;an God  &t;e symle wile well  and gehyr&d; &t;a gebedu on his halgena neode  and his &t;earfena clypunga uncu&d;lice ne forsih&t;. 
 &T;&ae;t godspell us seg&d; &t;&ae;t se H&ae;lend s&ae;de  Ne b&ae;de ge nan &t;ing gytt on minum naman. 
 For&d;i hi ne b&ae;don on &t;&ae;s H&ae;lendes naman  for &d;an &t;e hi h&ae;fdon hine sylfne mid heom  his lare brucende  and ne b&ae;don na swi&d;e &t;a ungesewenlican &t;ing  &t;onne hi hine gesawon. 
 Bidda&t;  and ge underfo&d;  &t;&ae;t eower bliss beo full. 
 &D;&ae;re ecan blisse he het hi &t;a biddan  for &d;an &t;e nanum menn ne bi&d; full bliss on his life  &t;&ae;t him ne eglige &ae;fre sum &t;ing her. 
 Ic spr&ae;c to eow on bigspellum  ac nu bi&d; se tima &t;&ae;t ic on bigspellum eow to ne sprece  ac ic cy&t;e eow swutellice be &t;am so&d;an F&ae;der. 
 On bocum is gewunelic bigspell to secgenne  &t;&ae;t is o&t;er &d;ing on wordum  and o&t;er on getacnungum  and se H&ae;lend heom spr&ae;c to swi&d;e gelome on manegum bigspellum  heora mode to trymminge; ac he s&ae;de heom nu &t;&ae;t he swutellice wolde be &t;am halgan F&ae;der heom bodian and cy&t;an  for &d;an &t;e he sylf de&t; &t;&ae;t his halgan geseo&d; his F&ae;der on his wuldre  &t;onne hi wunia&d; mid him  swa swa &d;a englas geseo&d; hine so&d;lice nu. 
 On &t;am d&ae;ge ge bidda&t; on minum naman geornlice. 
 On &d;am life is an d&ae;g  &t;e n&ae;fre ne geenda&t;  and on d&ae;ge hi bidda&d;  &t;a &t;e &t;onne bidda&d;  na on sweartum &t;eostrum &t;issera costnunga; ac &t;&ae;s H&ae;lendes word heom beo&d; &t;onne cu&d;e  &t;e &t;us s&ae;de to heom on sumum his godspella: Ego et Pater unum sumus: Ic and min F&ae;der syndon witodlice an. 
 &T;&ae;t is  so&d;lice  an God  on anre godcundnysse  and him bam is gem&ae;ne &ae;fre an so&d; Lufu  &t;&ae;t is se Halga Gast  &t;e g&ae;&d; of him bam. 
 He cw&ae;&d;  wyt syndon  for &d;an &t;e se Sunu is &ae;fre swa wunigende  and ne awent na of &d;am  ne heora nan ne bi&d; abroden to o&t;rum  &t;&ae;t he elles beo of &d;am &t;e he &ae;r w&ae;s. 
 He cw&ae;&d;  wyt syndon an  for &d;&ae;re annysse  &t;&ae;t seo an godcundnyss  and seo an m&ae;gen&t;rymnys  and &t;&ae;t an gecynd &t;e him is gem&ae;ne nele ge&t;afian &t;&ae;t hi &t;ry godas syndon  ac an &ae;lmihtig God &ae;fre on &d;rym hadum; and &t;is oncnawa&d; &t;a halgan &t;onne hi hine geseo&d;. 
 N&ae;s na se halga F&ae;der to menn geboren for us  ne he ne &t;rowode for us  ac &t;rowode se Sunu  se &d;e &t;a menniscnysse ana underfeng; and her ge magon gehyran &t;&ae;t hi syndon &t;ry  and an God swa&d;eah  swa swa we &ae;r r&ae;ddon. 
 &D;&ae;t godspell sprec&d; for&d; on &t;us &t;&ae;s H&ae;lendes word: And ic ne s&ae;de eow gyt &t;&ae;t ic sylf wylle biddan &t;one ylcan F&ae;der  for eow &t;ingiende. 
 On &t;&ae;re menniscnysse &t;e he mid is befangen  he bit for his halgum his heofenlican F&ae;der; and on his godcundnysse  on &t;&ae;re &t;e he God is  he geti&t;a&d; ealle &t;ing &ae;fre mid &t;am F&ae;der; and we habba&d; on &t;am Suna swi&d;e godne &t;ingere. 
 Se sylfa F&ae;der lufa&d; eow  for &d;an &t;e ge lufedon me  and ge gelyfdon &t;&ae;t ic fram Gode ferde. 
 Her ge magon gehyran &t;&ae;t se &d;e n&ae;f&d; &t;one Sunu  &t;&ae;t he n&ae;f&d; &t;one F&ae;der &t;e hine asende; and se F&ae;der lufa&d; &t;a &t;e gelyfa&d; on Crist  and se bi&d; ges&ae;lig &t;e swylce lufe underfeh&t;. 
 Ic ferde fram &t;am F&ae;der  and com to middanearde; ic forl&ae;te eft middaneard  and ic fare to &t;am F&ae;der. 
 He com to middanearde  and w&ae;s mann gesewenlic  se &d;e ungesewenlic mid &t;am so&d;an F&ae;der w&ae;s; and he forlet middaneard  mid &t;am &t;e he up astah on &t;&ae;re menniscnysse to &t;am ungesewenlican; ac he wuna&d; swa&d;eah  o&t; &t;issere worulde ende  mid his halgum mannum on &t;&ae;re godcundnysse  swa swa he sylf behet  se &d;e ne w&ae;g&d; n&ae;fre. 
 Gif &d;u &t;ises wundrast  hu he wunian mage mid mannum on eor&d;an  and eac swilce on heofenum  sceawa be &t;&ae;re sunnan  &t;e is Godes gesceaft  hu heo mage asendan hyre scinendan leoman fram hire upplican ryne ofer ealne middaneard. 
 Se sunbeam bescin&d; &t;e swutellice eallne; and ne m&ae;g se Eallwealdend  gif &d;u hine lufast  his leoman &t;e asendan  and eac &t;e lufian? 
 &T;a s&ae;don his folgeras mid swi&d;licre blisse  Efne &t;u sprecst nu swutellice  leof  and &t;u nateshwon ne segst nan bigspell nu us. 
 Hw&ae;t mage we eow secgan swutellicor be &t;ysum &t;onne &d;a apostolas hit ges&ae;d habba&d;  swa swa ge gehyrdon nu on &t;issere segene? 
 Nu we witon so&d;lice &t;&ae;t &t;u wast ealle &t;ing  and &t;e nis nan neod &t;&ae;t &t;e hwa axige. 
 Ful so&d; hi s&ae;don be &t;am so&d;an H&ae;lende  &t;&ae;t he ealle &t;ing wat  swa swa eallwealdend God; and &t;&ae;t is seo swutelung his so&d;an godcundnysse  &t;&ae;t he m&ae;g asmeagan ealra manna heortan  and ure ge&t;ohtas &t;urhseon ealle; and we ne &d;urfon axian hu he sylf don wylle. 
 &T;a apostoli s&ae;don &t;a  swa swa we sceoldon don  On &t;am we gelyfa&d;  &t;&ae;t &t;u fram Gode come. 
 And we sceolon gelyfan on &t;one lyfigendan H&ae;lend  &t;&ae;t se F&ae;der us lufie &t;e hine asende  and ure heortan onlihte mid &t;&ae;s Halgan Gastes gife  &t;am is &ae;fre an wuldor and an wur&d;mynt  AMEN. 
