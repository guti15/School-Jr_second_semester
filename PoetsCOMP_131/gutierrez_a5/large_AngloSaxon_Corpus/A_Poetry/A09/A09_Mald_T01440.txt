 Brocen wurde. 
 Het &t;a hyssa hw&ae;ne hors forl&ae;tan  feor afysan  and for&d; gangan  hicgan to handum and to hige godum. 
 &T;a &t;&ae;t Offan m&ae;g &ae;rest onfunde  &t;&ae;t se eorl nolde yrh&d;o ge&t;olian  he let him &t;a of handon leofne fleogan hafoc wi&d; &t;&ae;s holtes  and to &t;&ae;re hilde stop. 
 Be &t;am man mihte oncnawan &t;&ae;t se cniht nolde wacian &ae;t &t;am wige  &t;a he to w&ae;pnum feng. 
 Eac him wolde Eadric his ealdre gel&ae;stan  frean to gefeohte  ongan &t;a for&d; beran gar to gu&t;e. 
 He h&ae;fde god ge&t;anc &t;a hwile &t;e he mid handum healdan mihte bord and bradswurd. 
 Beot he gel&ae;ste &t;a he &ae;tforan his frean feohtan sceolde. 
 &D;a &t;&ae;r Byrhtno&d; ongan beornas trymian  rad and r&ae;dde  rincum t&ae;hte hu hi sceoldon standan and &t;one stede healdan. 
 And b&ae;d &t;&ae;t hyra randas rihte heoldon f&ae;ste mid folman  and ne forhtedon na. 
 &T;a he h&ae;fde &t;&ae;t folc f&ae;gere getrymmed  he lihte &t;a mid leodon &t;&ae;r him leofost w&ae;s  &t;&ae;r he his heor&d;werod holdost wiste. 
 &T;a stod on st&ae;&d;e  sti&d;lice clypode wicinga ar  wordum m&ae;lde  se on beot abead brimli&t;endra &ae;r&ae;nde to &t;am eorle  &t;&ae;r he on ofre stod. 
 Me sendon to &t;e s&ae;men snelle  heton &d;e secgan &t;&ae;t &t;u most sendan ra&d;e beagas wi&d; gebeorge; and eow betere is &t;&ae;t ge &t;isne garr&ae;s mid gafole forgyldon  &t;on we swa hearde hilde d&ae;lon. 
 Ne &t;urfe we us spillan  gif ge speda&t; to &t;am; we willa&d; wi&d; &t;am golde gri&d; f&ae;stnian. 
 Gyf &t;u &t;at ger&ae;dest  &t;e her ricost eart  &t;&ae;t &t;u &t;ine leoda lysan wille  syllan s&ae;mannum on hyra sylfra dom feoh wi&d; freode  and niman fri&d; &ae;t us  we willa&t; mid &t;am sceattum us to scype gangan  on flot feran  and eow fri&t;es healdan. 
 Byrhtno&d; ma&t;elode  bord hafenode  wand wacne &ae;sc  wordum m&ae;lde  yrre and anr&ae;d ageaf him andsware: Gehyrst &t;u  s&ae;lida  hw&ae;t &t;is folc sege&d;? 
 Hi willa&d; eow to gafole garas syllan  &ae;ttrynne ord and ealde swurd  &t;a heregeatu &t;e eow &ae;t hilde ne deah. 
 Brimmanna boda  abeod eft ongean  sege &t;inum leodum miccle la&t;re spell  &t;&ae;t her stynt unforcu&d; eorl mid his werode  &t;e wile gealgean e&t;el &t;ysne  &AE;&t;elredes eard  ealdres mines  folc and foldan. 
 Feallan sceolon h&ae;&t;ene &ae;t hilde. 
 To heanlic me &t;ince&d; &t;&ae;t ge mid urum sceattum to scype gangon unbefohtene  nu ge &t;us feor hider on urne eard in becomon. 
 Ne sceole ge swa softe sinc gegangan; us sceal ord and ecg &ae;r geseman  grim gu&d;plega  &ae;r we gofol syllon. 
 Het &t;a bord beran  beornas gangan  &t;&ae;t hi on &t;am easte&d;e ealle stodon. 
 Ne mihte &t;&ae;r for w&ae;tere werod to &t;am o&d;rum; &t;&ae;r com flowende flod &ae;fter ebban  lucon lagustreamas. 
 To lang hit him &t;uhte  hw&ae;nne hi tog&ae;dere garas beron. 
 Hi &t;&ae;r Pantan stream mid prasse bestodon  Eastseaxena ord and se &ae;schere. 
 Ne mihte hyra &ae;nig o&t;rum derian  buton hwa &t;urh flanes flyht fyl gename. 
 Se flod ut gewat; &t;a flotan stodon gearowe  wicinga fela  wiges georne. 
 Het &t;a h&ae;le&d;a hleo healdan &t;a bricge wigan wigheardne  se w&ae;s haten Wulfstan  cafne mid his cynne  &t;&ae;t w&ae;s Ceolan sunu  &t;e &d;one forman man mid his francan ofsceat &t;e &t;&ae;r baldlicost on &t;a bricge stop. 
 &T;&ae;r stodon mid Wulfstane wigan unforhte  &AE;lfere and Maccus  modige twegen  &t;a noldon &ae;t &t;am forda fleam gewyrcan  ac hi f&ae;stlice wi&d; &d;a fynd weredon  &t;a hwile &t;e hi w&ae;pna wealdan moston. 
 &T;a hi &t;&ae;t ongeaton and georne gesawon &t;&ae;t hi &t;&ae;r bricgweardas bitere fundon  ongunnon lytegian &t;a la&d;e gystas  b&ae;don &t;&ae;t hi upgang agan moston  ofer &t;one ford faran  fe&t;an l&ae;dan. 
 &D;a se eorl ongan for his ofermode alyfan landes to fela la&t;ere &d;eode. 
 Ongan ceallian &t;a ofer cald w&ae;ter Byrhtelmes bearn beornas gehlyston: Nu eow is gerymed  ga&d; ricene to us  guman to gu&t;e; god ana wat hwa &t;&ae;re w&ae;lstowe wealdan mote. 
 Wodon &t;a w&ae;lwulfas for w&ae;tere ne murnon  wicinga werod  west ofer Pantan  ofer scir w&ae;ter scyldas wegon  lidmen to lande linde b&ae;ron. 
 &T;&ae;r ongean gramum gearowe stodon Byrhtno&d; mid beornum; he mid bordum het wyrcan &t;one wihagan  and &t;&ae;t werod healdan f&ae;ste wi&d; feondum. 
 &T;a w&ae;s feohte neh  tir &ae;t getohte. 
 W&ae;s seo tid cumen &t;&ae;t &t;&ae;r f&ae;ge men feallan sceoldon. 
 &T;&ae;r wear&d; hream ahafen  hremmas wundon  earn &ae;ses georn; w&ae;s on eor&t;an cyrm. 
 Hi leton &t;a of folman feolhearde speru  gegrundene garas fleogan; bogan w&ae;ron bysige  bord ord onfeng. 
 Biter w&ae;s se beadur&ae;s  beornas feollon on gehw&ae;&d;ere hand  hyssas lagon. 
 Wund wear&d; Wulfm&ae;r  w&ae;lr&ae;ste geceas  Byrhtno&d;es m&ae;g; he mid billum wear&d;  his swuster sunu  swi&d;e forheawen. 
 &T;&ae;r wear&d; wicingum wi&t;erlean agyfen. 
 Gehyrde ic &t;&ae;t Eadweard anne sloge swi&d;e mid his swurde  swenges ne wyrnde &t;&ae;t him &ae;t fotum feoll f&ae;ge cempa; &t;&ae;s him his &d;eoden &t;anc ges&ae;de  &t;am bur&t;ene  &t;a he byre h&ae;fde. 
 Swa stemnetton sti&d;hicgende hysas &ae;t hilde  hogodon georne hwa &t;&ae;r mid orde &ae;rost mihte on f&ae;gean men feorh gewinnan  wigan mid w&ae;pnum; w&ae;l feol on eor&d;an. 
 Stodon st&ae;def&ae;ste; stihte hi Byrhtno&d;  b&ae;d &t;&ae;t hyssa gehwylc hogode to wige &t;e on Denon wolde dom gefeohtan. 
 Wod &t;a wiges heard  w&ae;pen up ahof  bord to gebeorge  and wi&d; &t;&ae;s beornes stop. 
 Eode swa anr&ae;d eorl to &t;am ceorle  &ae;g&t;er hyra o&d;rum yfeles hogode. 
 Sende &d;a se s&ae;rinc su&t;erne gar  &t;&ae;t gewundod wear&d; wigena hlaford; he sceaf &t;a mid &d;am scylde  &t;&ae;t se sceaft tob&ae;rst  and &t;&ae;t spere sprengde  &t;&ae;t hit sprang ongean. 
 Gegremod wear&d; se gu&d;rinc; he mid gare stang wlancne wicing  &t;e him &t;a wunde forgeaf. 
 Frod w&ae;s se fyrdrinc; he let his francan wadan &t;urh &d;&ae;s hysses hals  hand wisode &t;&ae;t he on &t;am f&ae;rscea&d;an feorh ger&ae;hte. 
 &D;a he o&t;erne ofstlice sceat  &t;&ae;t seo byrne tob&ae;rst; he w&ae;s on breostum wund &t;urh &d;a hringlocan  him &ae;t heortan stod &ae;tterne ord. 
 Se eorl w&ae;s &t;e bli&t;ra  hloh &t;a  modi man  s&ae;de metode &t;anc &d;&ae;s d&ae;gweorces &t;e him drihten forgeaf. 
 Forlet &t;a drenga sum daro&d; of handa  fleogan of folman  &t;&ae;t se to for&d; gewat &t;urh &d;one &ae;&t;elan &AE;&t;elredes &t;egen. 
 Him be healfe stod hyse unweaxen  cniht on gecampe  se full caflice br&ae;d of &t;am beorne blodigne gar  Wulfstanes bearn  Wulfm&ae;r se geonga  forlet forheardne faran eft ongean. 
 Ord in gewod  &t;&ae;t se on eor&t;an l&ae;g &t;e his &t;eoden &ae;r &t;earle ger&ae;hte. 
 Eode &t;a gesyrwed secg to &t;am eorle; he wolde &t;&ae;s beornes beagas gefecgan  reaf and hringas and gerenod swurd. 
 &T;a Byrhtno&d; br&ae;d bill of sce&d;e  brad and bruneccg  and on &t;a byrnan sloh. 
 To ra&t;e hine gelette lidmanna sum  &t;a he &t;&ae;s eorles earm amyrde. 
 Feoll &t;a to foldan fealohilte swurd; ne mihte he gehealdan heardne mece  w&ae;pnes wealdan. 
 &T;a gyt &t;&ae;t word gecw&ae;&d; har hilderinc  hyssas bylde  b&ae;d gangan for&d; gode geferan; ne mihte &t;a on fotum leng f&ae;ste gestandan. 
 He to heofenum wlat: Ge&t;ancie &t;e  &d;eoda waldend  ealra &t;&ae;ra wynna &t;e ic on worulde gebad. 
 Nu ic ah  milde metod  m&ae;ste &t;earfe &t;&ae;t &t;u minum gaste godes geunne  &t;&ae;t min sawul to &d;e si&d;ian mote on &t;in geweald  &t;eoden engla  mid fri&t;e ferian. 
 Ic eom frymdi to &t;e &t;&ae;t hi helscea&d;an hynan ne moton. 
 &D;a hine heowon h&ae;&d;ene scealcas and begen &t;a beornas &t;e him big stodon  &AE;lfno&d; and Wulm&ae;r begen lagon  &d;a onemn hyra frean feorh gesealdon. 
 Hi bugon &t;a fram beaduwe &t;e &t;&ae;r beon noldon. 
 &T;&ae;r wear&d; Oddan bearn &ae;rest on fleame  Godric fram gu&t;e  and &t;one godan forlet &t;e him m&ae;nigne oft mear gesealde. 
 He gehleop &t;one eoh &t;e ahte his hlaford  on &t;am ger&ae;dum &t;e hit riht ne w&ae;s  and his bro&d;ru mid him begen &ae;rndon  Godrine and Godwig  gu&t;e ne gymdon. 
 Ac wendon fram &t;am wige and &t;one wudu sohton  flugon on &t;&ae;t f&ae;sten and hyra feore burgon  and manna ma &t;onne hit &ae;nig m&ae;&d; w&ae;re  gyf hi &t;a geearnunga ealle gemundon &t;e he him to dugu&t;e gedon h&ae;fde. 
 Swa him Offa on d&ae;g &ae;r as&ae;de on &t;am me&t;elstede  &t;a he gemot h&ae;fde  &t;&ae;t &t;&ae;r modiglice manega spr&ae;con &t;e eft &ae;t &t;earfe &t;olian noldon. 
 &T;a wear&d; afeallen &t;&ae;s folces ealdor  &AE;&t;elredes eorl; ealle gesawon heor&d;geneatas &t;&ae;t hyra heorra l&ae;g. 
 &T;a &d;&ae;r wendon for&d; wlance &t;egenas  unearge men efston georne; hi woldon &t;a ealle o&d;er twega  lif forl&ae;tan o&d;&d;e leofne gewrecan. 
 Swa hi bylde for&d; bearn &AE;lfrices  wiga wintrum geong  wordum m&ae;lde  &AE;lfwine &t;a cw&ae;&d;  he on ellen spr&ae;c. 
 Gemunan &t;a m&ae;la &t;e we oft &ae;t meodo spr&ae;con  &t;onne we on bence beot ahofon  h&ae;le&d; on healle  ymbe heard gewinn; nu m&ae;g cunnian hwa cene sy. 
 Ic wylle mine &ae;&t;elo eallum gecy&t;an  &t;&ae;t ic w&ae;s on Myrcon miccles cynnes; w&ae;s min ealda f&ae;der Ealhelm haten  wis ealdorman  woruldges&ae;lig. 
 Ne sceolon me on &t;&ae;re &t;eode &t;egenas &ae;twitan &t;&ae;t ic of &d;isse fyrde feran wille  eard gesecan  nu min ealdor lige&d; forheawen &ae;t hilde. 
 Me is &t;&ae;t hearma m&ae;st; he w&ae;s &ae;g&d;er min m&ae;g and min hlaford. 
 &T;a he for&d; eode  f&ae;h&d;e gemunde  &t;&ae;t he mid orde anne ger&ae;hte flotan on &t;am folce  &t;&ae;t se on foldan l&ae;g forwegen mid his w&ae;pne. 
 Ongan &t;a winas manian  frynd and geferan  &t;&ae;t hi for&d; eodon. 
 Offa gem&ae;lde  &ae;scholt asceoc: Hw&ae;t &t;u  &AE;lfwine  hafast ealle gemanode &t;egenas to &t;earfe  nu ure &t;eoden li&d;  eorl on eor&d;an. 
 Us is eallum &t;earf &t;&ae;t ure &ae;ghwylc o&t;erne bylde wigan to wige  &t;a hwile &t;e he w&ae;pen m&ae;ge habban and healdan  heardne mece  gar and god swurd. 
 Us Godric h&ae;f&d;  earh Oddan bearn  ealle beswicene. 
 Wende &t;&ae;s formoni man  &t;a he on meare rad  on wlancan &t;am wicge  &t;&ae;t w&ae;re hit ure hlaford; for&t;an wear&d; her on felda folc totw&ae;med  scyldburh tobrocen. 
 Abreo&d;e his angin  &t;&ae;t he her swa manigne man aflymde. 
 Leofsunu gem&ae;lde and his linde ahof  bord to gebeorge; he &t;am beorne oncw&ae;&d;: Ic &t;&ae;t gehate  &t;&ae;t ic heonon nelle fleon fotes trym  ac wille fur&d;or gan  wrecan on gewinne minne winedrihten. 
 Ne &t;urfon me embe Sturmere stedef&ae;ste h&ae;l&ae;&d; wordum &ae;twitan  nu min wine gecranc  &t;&ae;t ic hlafordleas ham si&d;ie  wende fram wige  ac me sceal w&ae;pen niman  ord and iren. 
 He ful yrre wod  feaht f&ae;stlice  fleam he forhogode. 
 Dunnere &t;a cw&ae;&d;  daro&d; acwehte  unorne ceorl  ofer eall clypode  b&ae;d &t;&ae;t beorna gehwylc Byrhtno&d; wr&e;ce: Ne m&ae;g na wandian se &t;e wrecan &t;ence&d; frean on folce  ne for feore murnan. 
 &T;a hi for&d; eodon  feores hi ne rohton; ongunnon &t;a hiredmen heardlice feohtan  grame garberend  and god b&ae;don &t;&ae;t hi moston gewrecan hyra winedrihten and on hyra feondum fyl gewyrcan. 
 Him se gysel ongan geornlice fylstan; he w&ae;s on Nor&d;hymbron heardes cynnes  Ecglafes bearn  him w&ae;s &AE;scfer&d; nama. 
 He ne wandode na &ae;t &t;am wigplegan  ac he fysde for&d; flan genehe; hwilon he on bord sceat  hwilon beorn t&ae;sde  &ae;fre embe stunde he sealde sume wunde  &t;a hwile &d;e he w&ae;pna wealdan moste. 
 &T;a gyt on orde stod Eadweard se langa  gearo and geornful  gylpwordum spr&ae;c &t;&ae;t he nolde fleogan fotm&ae;l landes  ofer b&ae;c bugan  &t;a his betera leg. 
 He br&ae;c &t;one bordweall and wi&d; &t;a beornas feaht  o&d;&t;&ae;t he his sincgyfan on &t;am s&ae;mannum wur&d;lice wrec  &ae;r he on w&ae;le l&e;ge. 
 Swa dyde &AE;&t;eric  &ae;&t;ele gefera  fus and for&d;georn  feaht eornoste. 
 Sibyrhtes bro&d;or and swi&d;e m&ae;nig o&t;er clufon cellod bord  cene hi weredon; b&ae;rst bordes l&ae;rig  and seo byrne sang gryreleo&d;a sum. 
 &T;a &ae;t gu&d;e sloh Offa &t;one s&ae;lidan  &t;&ae;t he on eor&d;an feoll  and &d;&ae;r Gaddes m&ae;g grund gesohte. 
 Ra&d;e wear&d; &ae;t hilde Offa forheawen; he h&ae;fde &d;eah gefor&t;od &t;&ae;t he his frean gehet  swa he beotode &ae;r wi&d; his beahgifan &t;&ae;t hi sceoldon begen on burh ridan  hale to hame  o&d;&d;e on here crincgan  on w&ae;lstowe wundum sweltan; he l&ae;g &d;egenlice &d;eodne gehende. 
 &D;a wear&d; borda gebr&ae;c. 
 Brimmen wodon  gu&d;e gegremode; gar oft &t;urhwod f&ae;ges feorhhus. 
 For&d; &t;a eode Wistan  &t;urstanes sunu  wi&d; &t;as secgas feaht; he w&ae;s on ge&t;range hyra &t;reora bana  &ae;r him Wigelines bearn on &t;am w&ae;le l&ae;ge. 
 &T;&ae;r w&ae;s sti&d; gemot; stodon f&ae;ste wigan on gewinne  wigend cruncon  wundum werige. 
 W&ae;l feol on eor&t;an. 
 Oswold and Eadwold ealle hwile  begen &t;a gebro&t;ru  beornas trymedon  hyra winemagas wordon b&ae;don &t;&ae;t hi &t;&ae;r &ae;t &d;earfe &t;olian sceoldon  unwaclice w&ae;pna neotan. 
 Byrhtwold ma&t;elode bord hafenode se w&ae;s eald geneat  &ae;sc acwehte; he ful baldlice beornas l&ae;rde: Hige sceal &t;e heardra  heorte &t;e cenre  mod sceal &t;e mare  &t;e ure m&ae;gen lytla&d;. 
 Her li&d; ure ealdor eall forheawen  god on greote. 
 A m&ae;g gnornian se &d;e nu fram &t;is wigplegan wendan &t;ence&d;. 
 Ic eom frod feores; fram ic ne wille  ac ic me be healfe minum hlaforde  be swa leofan men  licgan &t;ence. 
 Swa hi &AE;&t;elgares bearn ealle bylde  Godric to gu&t;e. 
 Oft he gar forlet  w&ae;lspere windan on &t;a wicingas  swa he on &t;am folce fyrmest eode  heow and hynde  o&d;&t;&ae;t he on hilde gecranc. 
 N&ae;s &t;&ae;t na se Godric &t;e &d;a gu&d;e forbeah 
