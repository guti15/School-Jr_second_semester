 Hw&ae;t. 
 Ic &t;ysne sang si&d;geomor fand on seocum sefan  samnode wide hu &t;a &ae;&d;elingas ellen cy&d;don  torhte ond tireadige. 
 Twelfe w&ae;ron  d&ae;dum domf&ae;ste  dryhtne gecorene  leofe on life. 
 Lof wide sprang  miht ond m&ae;r&d;o  ofer middangeard  &t;eodnes &t;egna  &t;rym unlytel. 
 Halgan heape hlyt wisode &t;&ae;r hie dryhtnes &ae; deman sceoldon  reccan fore rincum. 
 Sume on Romebyrig  frame  fyrdhwate  feorh ofgefon &t;urg Nerones nearwe searwe  Petrus ond Paulus. 
 Is se apostolhad wide geweor&d;od ofer wer&t;eoda. 
 Swylce Andreas in Achagia for Egias aldre gene&d;de. 
 Ne &t;reodode he fore &t;rymme &d;eodcyninges  &ae;niges on eor&d;an  ac him ece geceas langsumre lif  leoht unhwilen  sy&t;&t;an hildeheard  heriges byrhtme  &ae;fter gu&d;plegan gealgan &t;ehte. 
 Hw&ae;t  we eac gehyrdon be Iohanne &ae;gl&ae;awe menn &ae;&d;elo reccan. 
 Se manna w&ae;s  mine gefrege  &t;urh cneorisse Criste leofast on weres hade  sy&d;&d;an wuldres cyning  engla ordfruma  eor&d;an sohte &t;urh f&ae;mnan hrif  f&ae;der manncynnes. 
 He in Effessia ealle &t;rage leode l&ae;rde  &t;anon lifes weg si&d;e gesohte  swegle dreamas  beorhtne boldwelan. 
 N&ae;s his bro&d;or l&ae;t  si&d;es s&ae;ne  ac &d;urh sweordes bite mid Iudeum Iacob sceolde fore Herode ealdre ged&ae;lan  feorh wi&d; fl&ae;sce. 
 Philipus w&ae;s mid Asseum  &t;anon ece lif &t;urh rode cwealm ricene gesohte  sy&d;&d;an on galgan in Gearapolim ahangen w&ae;s hildecor&d;re. 
 Huru  wide wear&d; wurd undyrne &t;&ae;t to Indeum aldre gel&ae;dde beaducr&ae;ftig beorn  Bartholameus. 
 &T;one heht Astrias in Albano  h&ae;&d;en ond hygeblind  heafde beneotan  for&t;an he &d;a h&ae;&d;engild hyran ne wolde  wig weor&d;ian. 
 Him w&ae;s wuldres dream  lifwela leofra &t;onne &t;as leasan godu. 
 Swylce Thomas eac &t;riste gene&d;de on Indea o&d;re d&ae;las  &t;&ae;r manegum wear&d; mod onlihted  hige onhyrded  &t;urh his halig word. 
 Sy&d;&d;an collenfer&d; cyninges bro&d;or awehte for weorodum  wundorcr&ae;fte  &t;urh dryhtnes miht  &t;&ae;t he of dea&d;e aras  geong ond gu&d;hw&ae;t  ond him w&ae;s Gad nama  ond &d;a &t;&ae;m folce feorg gesealde  sin &ae;t s&ae;cce. 
 Sweordr&ae;s fornam &t;urh h&ae;&d;ene hand  &t;&ae;r se halga gecrang  wund for weorudum  &t;onon wuldres leoht sawle gesohte sigores to leane. 
 Hw&ae;t  we &t;&ae;t gehyrdon &t;urg halige bec  &t;&ae;t mid Sigelwarum so&d; yppe wear&d;  dryhtlic dom godes. 
 D&ae;ges or onwoc  leohtes geleafan  land w&ae;s gef&ae;lsod &t;urh Matheus m&ae;re lare. 
 &T;one het Irtacus &d;urh yrne hyge  w&ae;lreow cyning  w&ae;pnum aswebban. 
 Hyrde we &t;&ae;t Iacob in Ierusalem fore sacerdum swilt &t;rowode. 
 &D;urg stenges sweng sti&d;mod gecrang  eadig for &ae;festum. 
 Hafa&d; nu ece lif mid wuldorcining  wiges to leane. 
 N&ae;ron &d;a twegen tohtan s&ae;ne  lindgelaces  land Persea sohton si&d;frome  Simon ond Thaddeus  beornas beadorofe. 
 Him wear&d; bam samod an ended&ae;g. 
 &AE;&d;ele sceoldon &d;urh w&ae;penhete weorc &t;rowigan  sigelean secan  ond &t;one so&d;an gefean  dream &ae;fter dea&d;e  &t;a ged&ae;led wear&d; lif wi&d; lice  ond &t;as l&ae;nan gestreon  idle &ae;htwelan  ealle forhogodan. 
 &D;us &d;a &ae;&d;elingas ende gesealdon  XII tilmodige. 
 Tir unbr&ae;cne wegan on gewitte wuldres &t;egnas. 
 Nu ic &t;onne bidde beorn se &d;e lufige &t;ysses giddes begang &t;&ae;t he geomrum me &t;one halgan heap helpe bidde  fri&d;es ond fultomes. 
 Hu  ic freonda be&t;earf li&d;ra on lade  &t;onne ic sceal langne ham  eardwic uncu&d;  ana gesecan  l&ae;tan me on laste lic  eor&d;an d&ae;l  w&ae;lreaf wunigean weormum to hro&d;re. 
 Her m&ae;g findan fore&t;ances gleaw  se &d;e hine lyste&d; leo&d;giddunga  hwa &t;as fitte fegde. 
 F &t;&ae;r on ende stande&t;  eorlas &t;&ae;s on eor&d;an bruca&t;. 
 Ne moton hie awa &ae;tsomne  woruldwunigende; W sceal gedreosan  U on e&d;le  &ae;fter tohreosan l&ae;ne lices fr&ae;tewa  efne swa L toglide&d;. 
 &T;onne C ond Y cr&ae;ftes neosa&d; nihtes nearowe  on him N lige&d;  cyninges &t;eodom. 
 Nu &d;u cunnon miht hwa on &t;am wordum w&ae;s werum oncy&d;ig. 
 Sie &t;&ae;s gemyndig  mann se &d;e lufige &t;isses galdres begang  &t;&ae;t he geoce me ond frofre fricle. 
 Ic sceall feor heonan  an elles for&d;  eardes neosan  si&d; asettan  nat ic sylfa hw&ae;r  of &t;isse worulde. 
 Wic sindon uncu&d;  eard ond e&d;el  swa bi&d; &ae;lcum menn nem&t;e he godcundes gastes bruce. 
 Ah utu we &t;e geornor to gode cleopigan  sendan usse bene on &t;a beorhtan gesceaft  &t;&ae;t we &t;&ae;s botles brucan motan  hames in heh&d;o  &t;&ae;r is hihta m&ae;st  &t;&ae;r cyning engla cl&ae;num gilde&d; lean unhwilen. 
 Nu a his lof stande&d;  mycel ond m&ae;re  ond his miht seoma&t;  ece ond edgiong  ofer ealle gesceaft. 
 Finit. 
