 &D;is is nu se w&ae;terscipe &d;e us wereda god to frofre gehet foldbuendum. 
 He cw&ae;&d; &d;&ae;t he wolde &d;&ae;t on worulde for&d; of &d;&ae;m inno&d;um a libbendu w&ae;tru fleowen  &d;e wel on hine gelifden under lyfte. 
 Is hit lytel tweo &d;&ae;t &d;&ae;s w&ae;terscipes welsprynge is on hefonrice  &d;&ae;t is halig g&ae;st. 
 &D;onan hine hlodan halge and gecorene  si&d;&d;an hine gierdon &d;a &d;e gode herdon &d;urh halga bec hider on eor&d;an geond manna mod missenlice. 
 Sume hine weria&d; on gewitlocan  wisdomes stream  welerum geh&ae;fta&d;  &d;&ae;t he on unnyt ut ne toflowe&d;. 
 Ac se w&ae;l wuna&d; on weres breostum &d;urh dryhtnes giefe diop and stille. 
 Sume hine l&ae;ta&d; ofer landscare ri&d;um torinnan; nis &d;&ae;t r&ae;dlic &d;ing  gif swa hlutor w&ae;ter  hlud and undiop  toflowe&d; &ae;fter feldum o&d; hit to fenne wer&d;. 
 Ac hlada&d; iow nu drincan  nu iow dryhten geaf &d;&ae;t iow Gregorius gegiered hafa&d; to durum iowrum dryhtnes welle. 
 Fylle nu his f&ae;tels  se &d;e f&ae;stne hider kylle brohte  cume eft hr&ae;&d;e. 
 Gif her &d;egna hwelc &d;yrelne kylle brohte to &d;ys burnan  bete hine georne  &d;y l&ae;s he forsceade scirost w&ae;tra  o&d;&d;e him lifes drync forloren weor&d;e. 
