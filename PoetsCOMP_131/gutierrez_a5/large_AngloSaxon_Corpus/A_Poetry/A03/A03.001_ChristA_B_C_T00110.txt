 Cyninge. 
 &D;u eart se weallstan &t;e &d;a wyrhtan iu wi&d;wurpon to weorce. 
 Wel &t;e gerise&d; &t;&ae;t &t;u heafod sie healle m&ae;rre  ond gesomnige side weallas f&ae;ste gefoge  flint unbr&ae;cne  &t;&ae;t geond eor&d;byrg eall eagna gesih&t;e wundrien to worlde wuldres ealdor. 
 Gesweotula nu &t;urh searocr&ae;ft &t;in sylfes weorc  so&d;f&ae;st  sigorbeorht  ond sona forl&ae;t weall wi&d; wealle. 
 Nu is &t;am weorce &t;earf &t;&ae;t se cr&ae;ftga cume ond se cyning sylfa  ond &t;onne gebete  nu gebrosnad is  hus under hrofe. 
 He &t;&ae;t hra gescop  leomo l&ae;mena; nu sceal liffrea &t;one wergan heap wra&t;um ahreddan  earme from egsan  swa he oft dyde. 
 Eala &t;u reccend ond &t;u riht cyning  se &t;e locan healde&d;  lif ontyne&d;  eadga upwegas  o&t;rum forwyrne&d; wlitigan wilsi&t;es  gif his weorc ne deag. 
 Huru we for &t;earfe &t;as word spreca&d;  ond mgia&d; &t;one &t;e mon gescop &t;&ae;t he ne ete ceose weor&d;an cearfulra &t;ing  &t;e we in carcerne sitta&d; sorgende  sunnan wena&d;  hwonne us liffrea leoht ontyne  weor&d;e ussum mode to mundboran  ond &t;&ae;t tydre gewitt tire bewinde  gedo usic &t;&ae;s wyr&d;e  &t;e he to wuldre forlet  &t;a &t;e heanlice hweorfan sceoldan to &t;is enge lond  e&d;le bescyrede. 
 For&t;on secgan m&ae;g  se &d;e so&d; sprice&d;  &t;&ae;t he ahredde  &t;a forhwyrfed w&ae;s  frumcyn fira. 
 W&ae;s seo f&ae;mne geong  m&ae;g&d; manes leas  &t;e he him to meder geceas; &t;&ae;t w&ae;s geworden butan weres frigum  &t;&ae;t &t;urh bearnes gebyrd bryd eacen wear&d;. 
 N&ae;nig efenlic &t;am  &ae;r ne si&t;&t;an  in worlde gewear&d; wifes gearnung; &t;&ae;t degol w&ae;s  dryhtnes geryne. 
 Eal giofu g&ae;stlic grundsceat geondspreot; &t;&ae;r wisna fela wear&d; inlihted lare longsume &t;urh lifes fruman &t;e &ae;r under ho&d;man biholen l&ae;gon  witgena wo&d;song  &t;a se waldend cwom  se &t;e reorda gehw&ae;s ryne gemicla&d; &d;ara &t;e geneahhe noman scyppendes &t;urh horscne had hergan willa&d;. 
 Eala sibbe gesih&d;  sancta Hierusalem  cynestola cyst  Cristes burglond  engla e&t;elstol  ond &t;a ane in &t;e saule so&d;f&ae;stra simle geresta&d;  wuldrum hremge. 
 N&ae;fre wommes tacn in &t;am eardgearde eawed weor&t;e&d;  ac &t;e firina gehwylc feor abuge&d;  w&ae;rg&d;o ond gewinnes. 
 Bist to wuldre full halgan hyhtes  swa &t;u gehaten eart. 
 Sioh nu sylfa &t;e geond &t;as sidan gesceaft  swylce rodores hrof rume geondwlitan ymb healfa gehwone  hu &t;ec heofones cyning si&d;e gesece&d;  ond sylf cyme&d;  nime&d; eard in &t;e  swa hit &ae;r gefyrn witgan wisf&ae;ste wordum s&ae;gdon  cy&d;don Cristes gebyrd  cw&ae;don &t;e to frofre  burga betlicast. 
 Nu is &t;&ae;t bearn cymen  aw&ae;cned to wyrpe weorcum Ebrea  bringe&d; blisse &t;e  benda onlyse&d; ni&t;um genedde. 
 Nearo&t;earfe conn  hu se earma sceal are gebidan. 
 Eala wifa wynn geond wuldres &t;rym  f&ae;mne freolicast ofer ealne foldan sceat &t;&ae;s &t;e &ae;fre sundbuend secgan hyrdon  arece us &t;&ae;t geryne &t;&ae;t &t;e of roderum cwom  hu &t;u eacnunge &ae;fre onfenge bearnes &t;urh gebyrde  ond &t;one gebedscipe &ae;fter monwisan mod ne cu&d;es. 
 Ne we so&d;lice swylc ne gefrugnan in &ae;rdagum &ae;fre gelimpan  &t;&ae;t &d;u in sundurgiefe swylce befenge  ne we &t;&ae;re wyrde wenan &t;urfon toweard in tide. 
 Huru treow in &t;e weor&d;licu wunade  nu &t;u wuldres &t;rym bosme geb&ae;re  ond no gebrosnad wear&d; m&ae;g&d;had se micla. 
 Swa eal manna bearn sorgum sawa&d;  swa eft ripa&d;  cenna&d; to cwealme. 
 Cw&ae;&d; sio eadge m&ae;g symle sigores full  sancta Maria: Hw&ae;t is &t;eos wundrung &t;e ge wafia&d;  ond geomrende geh&t;um m&ae;na&d;  sunu Solim&ae; somod his dohtor? 
 Fricga&d; &t;urh fyrwet hu ic f&ae;mnan had  mund minne geheold  ond eac modor gewear&d; m&ae;re meotudes suna. 
 For&t;an &t;&ae;t monnum nis cu&d; geryne  ac Crist onwrah in Dauides dyrre m&ae;gan &t;&ae;t is Euan scyld eal forpynded  w&ae;rg&d;a aworpen  ond gewuldrad is se heanra had. 
 Hyht is onfangen &t;&ae;t nu bletsung mot b&ae;m gem&ae;ne  werum ond wifum  a to worulde for&d; in &t;am uplican engla dreame mid so&d;f&ae;der symle wunian. 
 Eala earendel  engla beorhtast  ofer middangeard monnum sended  ond so&d;f&ae;sta sunnan leoma  torht ofer tunglas  &t;u tida gehwane of sylfum &t;e symle inlihtes. 
 Swa &t;u  god of gode gearo acenned  sunu so&t;an f&ae;der  swegles in wuldre butan anginne &ae;fre w&ae;re  swa &t;ec nu for &t;earfum &t;in agen geweorc bide&d; &t;urh byldo  &t;&ae;t &t;u &t;a beorhtan us sunnan onsende  ond &t;e sylf cyme &t;&ae;t &d;u inleohte &t;a &t;e longe &ae;r  &t;rosme be&t;eahte ond in &t;eostrum her  s&ae;ton sinneahtes. 
 Synnum bifealdne deorc dea&t;es sceadu dreogan sceoldan. 
 Nu we hyhtfulle h&ae;lo gelyfa&d; &t;urh &t;&ae;t word godes weorodum brungen  &t;e on frym&d;e w&ae;s f&ae;der &ae;lmihtigum efenece mid god  ond nu eft gewear&d; fl&ae;sc firena leas  &t;&ae;t seo f&ae;mne geb&ae;r geomrum to geoce. 
 God w&ae;s mid us gesewen butan synnum; somod eardedon mihtig meotudes bearn ond se monnes sunu ge&t;w&ae;re on &t;eode. 
 We &t;&ae;s &t;onc magon secgan sigedryhtne symle bi gewyrhtum  &t;&ae;s &t;e he hine sylfne us sendan wolde. 
 Eala g&ae;sta god  hu &t;u gleawlice mid noman ryhte nemned w&ae;re Emmanuhel  swa hit engel gecw&ae;&d; &ae;rest on Ebresc. 
 &T;&ae;t is eft gereht  rume bi gerynum: Nu is rodera weard  god sylfa mid us. 
 Swa &t;&ae;t gomele gefyrn ealra cyninga cyning ond &t;one cl&ae;nan eac sacerd so&d;lice s&ae;gdon toweard  swa se m&ae;ra iu  Melchisedech  gleaw in g&ae;ste god&t;rym onwrah eces alwaldan. 
 Se w&ae;s &ae; bringend  lara l&ae;dend  &t;am longe his hyhtan hidercyme  swa him gehaten w&ae;s  &t;&ae;tte sunu meotudes sylfa wolde gef&ae;lsian foldan m&ae;g&d;e  swylce grundas eac g&ae;stes m&ae;gne si&t;e gesecan. 
 Nu hie softe &t;&ae;s bidon in bendum hwonne bearn godes cwome to cearigum. 
 For&t;on cw&ae;don swa  suslum gesl&ae;hte: Nu &t;u sylfa cum  heofones heahcyning. 
 Bring us h&ae;lolif  werigum wite&t;eowum  wope forcymenum  bitrum brynetearum. 
 Is seo bot gelong eal &ae;t &t;e anum ofer&t;earfum. 
 H&ae;ftas hygegeomre hider es: ne l&ae;t &t;e behindan  &t;onne &t;u heonan cyrre  m&ae;nigo &t;us micle  ac &t;u miltse on us gecy&d; cynelice  Crist nergende  wuldres &ae;&t;eling  ne l&ae;t awyrgde ofer us onwald agan. 
 L&ae;f us ecne gefean wuldres &t;ines  &t;&ae;t &t;ec weor&d;ien  weoroda wuldorcyning  &t;a &t;u geworhtes &ae;r hondum &t;inum. 
 &T;u in heannissum wunast wideferh mid waldend f&ae;der. 
 Eala Ioseph min  Iacobes bearn  m&ae;g Dauides  m&ae;ran cyninges  nu &t;u freode scealt f&ae;ste ged&ae;lan  al&ae;tan lufan mine. 
 Ic lungre eam deope gedrefed  dome bereafod  for&d;on ic worn for &t;e worde h&ae;bbe sidra sorga ond sarcwida  hearmes gehyred  ond me hosp spreca&d;  tornworda fela. 
 Ic tearas sceal geotan geomormod. 
 God ea&t;e m&ae;g geh&ae;lan hygesorge heortan minre  afrefran feasceaftne. 
 Eala f&ae;mne geong  m&ae;g&d; Maria. 
 Hw&ae;t bemurnest &d;u  cleopast cearigende? 
 Ne ic culpan in &t;e  incan &ae;nigne  &ae;fre onfunde  womma geworhtra  ond &t;u &t;a word spricest swa &t;u sylfa sie synna gehwylcre firena gefylled. 
 Ic to fela h&ae;bbe &t;&ae;s byrdscypes bealwa onfongen. 
 Hu m&ae;g ic ladigan la&t;an spr&ae;ce  o&t;&t;e ondsware &ae;nige findan wra&t;um towi&t;ere? 
 Is &t;&ae;t wide cu&d; &t;&ae;t ic of &t;am torhtan temple dryhtnes onfeng freolice f&ae;mnan cl&ae;ne  womma lease  ond nu gehwyrfed is &t;urh nathwylces. 
 Me naw&t;er deag  secge ne swige. 
 Gif ic so&d; sprece  &t;onne sceal Dauides dohtor sweltan  stanum astyrfed. 
 Gen strengre is &t;&ae;t ic mor&t;or hele; scyle manswara  la&t; leoda gehwam lifgan si&t;&t;an  fraco&d; in folcum. 
 &T;a seo f&ae;mne onwrah ryhtgeryno  ond &t;us reordade: So&d; ic secge &t;urh sunu meotudes  g&ae;sta geocend  &t;&ae;t ic gen ne conn &t;urh gem&ae;cscipe monnes ower  &ae;nges on eor&d;an  ac me eaden wear&d;  geongre in geardum  &t;&ae;t me Gabrihel  heofones heagengel  h&ae;lo gebodade. 
 S&ae;gde so&d;lice &t;&ae;t me swegles g&ae;st leoman onlyhte  sceolde ic lifes &t;rym geberan  beorhtne sunu  bearn eacen godes  torhtes tirfruman. 
 Nu ic his tempel eam gefremed butan facne  in me frofre g&ae;st geeardode. 
 Nu &t;u ealle forl&ae;t sare sorgceare. 
 Saga ecne &t;onc m&ae;rum meotodes sunu &t;&ae;t ic his modor gewear&d;  f&ae;mne for&d; se&t;eah  ond &t;u f&ae;der cweden woruldcund bi wene; sceolde witedom in him sylfum beon so&d;e gefylled. 
 Eala &t;u so&d;a ond &t;u sibsuma ealra cyninga cyning  Crist &ae;lmihtig  hu &t;u &ae;r w&ae;re eallum geworden worulde &t;rymmum mid &t;inne wuldorf&ae;der cild acenned &t;urh his cr&ae;ft ond meaht. 
 Nis &ae;nig nu eorl under lyfte  secg searo&t;oncol  to &t;&ae;s swi&d;e gleaw &t;e &t;&ae;t asecgan m&ae;ge sundbuendum  areccan mid ryhte  hu &t;e rodera weard &ae;t frym&d;e genom him to freobearne. 
 &T;&ae;t w&ae;s &t;ara &t;inga &t;e her &t;eoda cynn gefrugnen mid folcum &ae;t fruman &ae;rest geworden under wolcnum  &t;&ae;t witig god  lifes ordfruma  leoht ond &t;ystro ged&ae;lde dryhtlice  ond him w&ae;s domes geweald  ond &t;a wisan abead weoroda ealdor: Nu sie geworden for&t; a to widan feore leoht  lixende gefea  lifgendra gehwam &t;e in cneorissum cende weor&d;en. 
 Ond &t;a sona gelomp  &t;a hit swa sceolde  leoma leohtade leoda m&ae;g&t;um  torht mid tunglum  &ae;fter &t;on tida bigong. 
 Sylfa sette &t;&ae;t &t;u sunu w&ae;re efeneardigende mid &t;inne engan frean &ae;r&t;on oht &t;isses &ae;fre gewurde. 
 &T;u eart seo snyttro &t;e &t;as sidan gesceaft mid &t;i waldende worhtes ealle. 
 For&t;on nis &ae;nig &t;&ae;s horsc  ne &t;&ae;s hygecr&ae;ftig  &t;e &t;in fromcyn m&ae;ge fira bearnum sweotule gese&t;an. 
 Cum  nu  sigores weard  meotod moncynnes  ond &t;ine miltse her arf&ae;st ywe. 
 Us is eallum neod &t;&ae;t we &t;in medrencynn motan cunnan  ryhtgeryno  nu we areccan ne m&ae;gon &t;&ae;t f&ae;drencynn fier owihte. 
 &T;u &t;isne middangeard milde geblissa &t;urh &d;inne hercyme  h&ae;lende Crist  ond &t;a gyldnan geatu  &t;e in geardagum ful longe &ae;r bilocen stodan  heofona heahfrea  hat ontynan  ond usic &t;onne gesece &t;urh &t;in sylfes gong ea&d;mod to eor&t;an. 
 Us is &t;inra arna &t;earf. 
 Hafa&d; se awyrgda wulf tostenced  deor d&ae;dscua  dryhten  &t;in eowde  wide towrecene. 
 &T;&ae;t &d;u  waldend  &ae;r blode gebohtes  &t;&ae;t se bealofulla hyne&d; heardlice  ond him on h&ae;ft nime&d; ofer usse nioda lust. 
 For&t;on we  nergend  &t;e bidda&d; geornlice breostgehygdum &t;&ae;t &t;u hr&ae;dlice helpe gefremme wergum wreccan  &t;&ae;t se wites bona in hellegrund hean gedreose  ond &t;in hondgeweorc  h&ae;le&t;a scyppend  mote arisan ond on ryht cuman to &t;am upcundan &ae;&t;elan rice  &t;onan us &ae;r &t;urh synlust se swearta g&ae;st forteah ond fortylde  &t;&ae;t we  tires wone  a butan ende sculon erm&t;u dreogan  butan &t;u usic &t;on ofostlicor  ece dryhten  &ae;t &t;am leodscea&t;an  lifgende god  helm alwihta  hreddan wille. 
 Eala &t;u m&ae;ra middangeardes seo cl&ae;neste cwen ofer eor&t;an &t;ara &t;e gewurde to widan feore  hu &t;ec mid ryhte ealle reordberend hata&d; ond secga&d;  h&ae;le&d; geond foldan  bli&t;e mode  &t;&ae;t &t;u bryd sie &t;&ae;s selestan swegles bryttan. 
 Swylce &t;a hyhstan on heofonum eac  Cristes &t;egnas  cwe&t;a&d; ond singa&d; &t;&ae;t &t;u sie hl&ae;fdige halgum meahtum wuldorweorudes  ond worldcundra hada under heofonum  ond helwara. 
 For&t;on &t;u &t;&ae;t ana ealra monna ge&t;ohtest &t;rymlice  &t;risthycgende  &t;&ae;t &t;u &t;inne m&ae;g&d;had meotude brohtes  sealdes butan synnum. 
 Nan swylc ne cwom &ae;nig o&t;er ofer ealle men  bryd beaga hroden  &t;e &t;a beorhtan lac to heofonhame hlutre mode si&t;&t;an sende. 
 For&d;on heht sigores fruma his heahbodan hider gefleogan of his m&ae;gen&t;rymme ond &t;e meahta sped snude cy&d;an  &t;&ae;t &t;u sunu dryhtnes &t;urh cl&ae;ne gebyrd cennan sceolde monnum to miltse  ond &t;e  Maria  for&d; efne unwemme a gehealdan. 
 Eac we &t;&ae;t gefrugnon  &t;&ae;t gefyrn bi &t;e so&d;f&ae;st s&ae;gde sum wo&d;bora in ealddagum  Esaias  &t;&ae;t he w&ae;re gel&ae;ded &t;&ae;t he lifes gesteald in &t;am ecan ham eal sceawode. 
 Wlat &t;a swa wisf&ae;st witga geond &t;eodland o&t;&t;&ae;t he gestarode &t;&ae;r gesta&t;elad w&ae;s &ae;&t;elic ingong. 
 Eal w&ae;s gebunden deoran since duru orm&ae;te  wundurclommum bewri&t;en. 
 Wende swi&d;e &t;&ae;t &ae;nig elda &ae;fre ne meahte swa f&ae;stlice forescyttelsas on ecnesse o inhebban  o&t;&t;e &d;&ae;s ceasterhlides clustor onlucan  &ae;r him godes engel &t;urh gl&ae;dne ge&t;onc &t;a wisan onwrah ond &t;&ae;t word acw&ae;&d;: Ic &t;e m&ae;g secgan &t;&ae;t so&d; gewear&d; &t;&ae;t &d;as gyldnan gatu giet sume si&t;e god sylf wile g&ae;stes m&ae;gne gef&ae;lsian  f&ae;der &ae;lmihtig  ond &t;urh &t;a f&ae;stan locu foldan neosan  ond hio &t;onne &ae;fter him ece stonda&d; simle singales swa beclysed &t;&ae;t n&ae;nig o&t;er  nym&d;e nergend god  hy &ae;fre ma eft onluce&d;. 
 Nu &t;&ae;t is gefylled &t;&ae;t se froda &t;a mid eagum &t;&ae;r on wlatade. 
 &T;u eart &t;&ae;t wealldor  &t;urh &t;e waldend frea &ae;ne on &t;as eor&d;an ut si&d;ade  ond efne swa &t;ec gemette  meahtum gehrodene  cl&ae;ne ond gecorene  Crist &ae;lmihtig. 
 Swa &d;e &ae;fter him engla &t;eoden eft unm&ae;le &ae;lces &t;inges lio&t;uc&ae;gan bileac  lifes brytta. 
 Iowa us nu &t;a are &t;e se engel &t;e  godes spelboda  Gabriel brohte. 
 Huru &t;&ae;s bidda&d; burgsittende &t;&ae;t &d;u &t;a frofre folcum cy&d;e  &t;inre sylfre sunu. 
 Si&t;&t;an we motan anmodlice ealle hyhtan  nu we on &t;&ae;t bearn foran breostum staria&d;. 
 Ge&t;inga us nu &t;ristum wordum &t;&ae;t he us ne l&ae;te leng owihte in &t;isse dea&d;dene gedwolan hyran  ac &t;&ae;t he usic geferge in f&ae;der rice  &t;&ae;r we sorglease si&t;&t;an motan wunigan in wuldre mid weoroda god. 
 Eala &t;u halga heofona dryhten  &t;u mid f&ae;der &t;inne gefyrn w&ae;re efenwesende in &t;am &ae;&t;elan ham. 
 N&ae;s &ae;nig &t;a giet engel geworden  ne &t;&ae;s miclan m&ae;gen&t;rymmes nan &d;e in roderum up rice biwitiga&d;  &t;eodnes &t;ry&d;gesteald ond his &t;egnunga  &t;a &t;u &ae;rest w&ae;re mid &t;one ecan frean sylf settende &t;as sidan gesceaft  brade brytengrundas. 
 B&ae;m inc is gem&ae;ne heahg&ae;st hleof&ae;st. 
 We &t;e  h&ae;lend Crist  &t;urh ea&d;medu ealle bidda&d; &t;&ae;t &t;u gehyre h&ae;fta stefne  &t;inra nied&t;iowa  nergende god  hu we sind geswencte &t;urh ure sylfra gewill. 
 Habba&d; wr&ae;cm&ae;cgas wergan g&ae;stas  hetlen helscea&t;a  hearde genyrwad  gebunden bealorapum. 
 Is seo bot gelong eall &ae;t &t;e anum  ece dryhten. 
 Hreowcearigum help  &t;&ae;t &t;in hidercyme afrefre feasceafte  &t;eah we f&ae;h&t;o wi&d; &t;ec &t;urh firena lust gefremed h&ae;bben. 
 Ara nu onbehtum ond usse yrm&t;a ge&t;enc  hu we tealtriga&d; tydran mode  hwearfia&d; heanlice. 
 Cym nu  h&ae;le&t;a cyning  ne lata to lange. 
 Us is lissa &t;earf  &t;&ae;t &t;u us ahredde ond us h&ae;logiefe so&d;f&ae;st sylle  &t;&ae;t we si&t;&t;an for&d; &t;a sellan &t;ing symle moten ge&t;eon on &t;eode  &t;inne willan. 
 Eala seo wlitige  weor&d;mynda full  heah ond halig  heofoncund &t;rynes  brade geblissad geond brytenwongas &t;a mid ryhte sculon reordberende  earme eor&d;ware ealle m&ae;gene hergan healice  nu us h&ae;lend god w&ae;rf&ae;st onwrah &t;&ae;t we hine witan moton. 
 For&t;on hy  d&ae;dhw&ae;te  dome geswi&d;de  &t;&ae;t so&d;f&ae;ste seraphinnes cynn  uppe mid englum a bremende  una&t;reotendum &t;rymmum singa&d; ful healice hludan stefne  f&ae;gre feor ond neah. 
 Habba&t; folgo&t;a cyst mid cyninge. 
 Him &t;&ae;t Crist forgeaf  &t;&ae;t hy motan his &ae;twiste eagum brucan simle singales  swegle gehyrste  weor&d;ian waldend wide ond side  ond mid hyra fi&t;rum frean &ae;lmihtges onsyne wrea&d;  ecan dryhtnes  ond ymb &t;eodenstol &t;ringa&d; georne hwylc hyra nehst m&ae;ge ussum nergende flihte lacan fri&d;geardum in. 
 Lofia&d; leoflicne ond in leohte him &t;a word cwe&t;a&d;  ond wuldria&d; &ae;&t;elne ordfruman ealra gesceafta: Halig eart &t;u  halig  heahengla brego  so&d; sigores frea  simle &t;u bist halig  dryhtna dryhten. 
 A &t;in dom wuna&d; eor&d;lic mid &ae;ldum in &ae;lce tid wide geweor&t;ad. 
 &T;u eart weoroda god  for&t;on &t;u gefyldest foldan ond rodoras  wigendra hleo  wuldres &t;ines  helm alwihta. 
 Sie &t;e in heannessum ece h&ae;lo  ond in eor&t;an lof  beorht mid beornum. 
 &T;u gebletsad leofa  &t;e in dryhtnes noman duge&t;um cwome heanum to hro&t;re. 
 &T;e in heah&t;um sie a butan ende ece herenis. 
 Eala hw&ae;t  &t;&ae;t is wr&ae;clic wrixl in wera life  &t;&ae;tte moncynnes milde scyppend onfeng &ae;t f&ae;mnan fl&ae;sc unwemme  ond sio weres friga wiht ne cu&t;e  ne &t;urh s&ae;d ne cwom sigores agend monnes ofer moldan. 
 Ac &t;&ae;t w&ae;s ma cr&ae;ft &t;onne hit eor&d;buend ealle cu&t;an &t;urh geryne  hu he  rodera &t;rim  heofona heahfrea  helpe gefremede monna cynne &t;urh his modor hrif. 
 Ond swa for&d;gongende folca nergend his forgifnesse gumum to helpe d&ae;le&d; dogra gehwam  dryhten weoroda. 
 For&t;on we hine domhwate d&ae;dum ond wordum hergen holdlice. 
 &T;&ae;t is healic r&ae;d monna gehwylcum &t;e gemynd hafa&d;  &t;&ae;t he symle oftost ond inlocast ond geornlicost god weor&t;ige. 
 He him &t;&ae;re lisse lean forgilde&d;  se gehalgoda h&ae;lend sylfa  efne in &t;am e&d;le &t;&ae;r he &ae;r ne cwom  in lifgendra londes wynne  &t;&ae;r he ges&ae;lig si&t;&t;an earda&d;  ealne widan feorh wuna&d; butan ende. 
 Amen. 
 Nu &d;u geornlice g&ae;stgerynum  mon se m&ae;ra  modcr&ae;fte sec &t;urh sefan snyttro  &t;&ae;t &t;u so&d; wite hu &t;&ae;t geeode  &t;a se &ae;lmihtiga acenned wear&d; &t;urh cl&ae;nne had  si&t;&t;an he Marian  m&ae;g&d;a weolman  m&ae;rre meowlan  mundheals geceas  &t;&ae;t &t;&ae;r in hwitum hr&ae;glum gewerede englas ne o&d;eowdun  &t;a se &ae;&t;eling cwom  beorn in Betlem. 
 Bodan w&ae;ron gearwe &t;a &t;urh hleo&t;orcwide hyrdum cy&d;don  s&ae;gdon so&d;ne gefean  &t;&ae;tte sunu w&ae;re in middangeard meotudes acenned  in Betleme. 
 Hw&ae;&t;re in bocum ne cwi&d; &t;&ae;t hy in hwitum &t;&ae;r hr&ae;glum o&d;ywden in &t;a &ae;&t;elan tid  swa hie eft dydon &d;a se brega m&ae;ra to Bethania  &t;eoden &t;rymf&ae;st  his &t;egna gedryht gela&d;ade  leof weorud. 
 Hy &t;&ae;s lareowes on &t;am wild&ae;ge word ne gehyrwdon  hyra sincgiefan. 
 Sona w&ae;ron gearwe  h&ae;le&d; mid hlaford  to &t;&ae;re halgan byrg  &t;&ae;r him tacna fela tires brytta onwrah  wuldres helm  wordgerynum  &ae;r&t;on up stige ancenned sunu  efenece bearn  agnum f&ae;der  &t;&ae;s ymb feowertig &t;e he of foldan &ae;r from dea&d;e aras  dagena rimes. 
 H&ae;fde &t;a gefylled  swa &ae;r biforan sungon  witgena word geond woruld innan &t;urh his &t;rowinga. 
 &T;egnas heredon  lufedun leofwendum lifes agend  f&ae;der frumsceafta. 
 He him f&ae;gre &t;&ae;s leofum gesi&t;um lean &ae;fter geaf  ond &t;&ae;t word acw&ae;&d; waldend engla  gefysed  frea mihtig  to f&ae;der rice: Gefeo&d; ge on fer&d;&d;e. 
 N&ae;fre ic from hweorfe  ac ic lufan symle l&ae;ste wi&d; eowic  ond eow meaht giefe ond mid wunige  awo to ealdre  &t;&ae;t eow &ae;fre ne bi&d; &t;urh gife mine godes onsien. 
 Fara&d; nu geond ealne yrmenne grund  geond widwegas  weoredum cy&d;a&d;  bodia&d; ond brema&d; beorhtne geleafan  ond fulwia&d; folc under roderum. 
 Hweorfa&d; to h&ae;&t;num  hergas breota&t;  fylla&d; ond feoga&d;  feondscype dw&ae;sca&d;  sibbe sawa&d; on sefan manna &t;urh meahta sped. 
 Ic eow mid wunige  for&d; on frofre  ond eow fri&d;e healde streng&d;u sta&t;olf&ae;stre on stowa gehware. 
 &D;a wear&d; semninga sweg on lyfte hlud gehyred. 
 Heofonengla &t;reat  weorud wlitescyne  wuldres aras  cwomun on cor&d;re. 
 Cyning ure gewat &t;urh &t;&ae;s temples hrof &t;&ae;r hy to segun  &t;a &t;e leofes &t;a gen last weardedun on &t;am &t;ingstede  &t;egnas gecorene. 
 Gesegon hi on heah&t;u hlaford stigan  godbearn of grundum. 
 Him w&ae;s geomor sefa hat &ae;t heortan  hyge murnende  &t;&ae;s &t;e hi swa leofne leng ne mostun geseon under swegle. 
 Song ahofun aras ufancunde  &ae;&t;eling heredun  lofedun liffruman  leohte gefegun &t;e of &t;&ae;s h&ae;lendes heafelan lixte. 
 Gesegon hy &ae;lbeorhte englas twegen f&ae;gre ymb &t;&ae;t frumbearn fr&ae;twum blican  cyninga wuldor. 
 Cleopedon of heah&t;u wordum wr&ae;tlicum ofer wera mengu beorhtan reorde: Hw&ae;t bida&d; ge  Galilesce guman on hwearfte? 
 Nu ge sweotule geseo&d; so&d;ne dryhten on swegl faran; sigores agend wile up heonan eard gestigan  &ae;&t;elinga ord  mid &t;as engla gedryht  ealra folca fruma  f&ae;der e&t;elstoll. 
 We mid &t;yslice &t;reate willa&d; ofer heofona gehlidu hlaford fergan to &t;&ae;re beorhtan byrg mid &t;as bli&d;an gedryht  ealra sigebearna &t;&ae;t seleste ond &ae;&t;eleste  &t;e ge her on staria&d; ond in frofre geseo&d; fr&ae;twum blican. 
 Wile eft swa &t;eah eor&d;an m&ae;g&d;e sylfa gesecan side herge  ond &t;onne gedeman d&ae;da gehwylce &t;ara &d;e gefremedon folc under roderum. 
 &D;a w&ae;s wuldres weard wolcnum bifongen  heahengla cyning  ofer hrofas upp  haligra helm. 
 Hyht w&ae;s geniwad  blis in burgum  &t;urh &t;&ae;s beornes cyme. 
 Ges&ae;t sigehremig on &t;a swi&t;ran hand ece eadfruma agnum f&ae;der. 
 Gewitan him &t;a gongan to Hierusalem h&ae;le&d; hygerofe  in &t;a halgan burg  geomormode  &t;onan hy god nyhst up stigende eagum segun  hyra wilgifan. 
 &T;&ae;r w&ae;s wopes hring  torne bitolden; w&ae;s seo treowlufu hat &ae;t heortan  hre&d;er innan weoll  beorn breostsefa. 
 Bidon ealle &t;&ae;r &t;egnas &t;rymfulle &t;eodnes gehata in &t;&ae;re torhtan byrig tyn niht &t;a gen  swa him sylf bibead swegles agend  &ae;r&t;on up stige ealles waldend on heofona gehyld. 
 Hwite cwoman eorla eadgiefan englas togeanes. 
 &D;&ae;t is wel cweden  swa gewritu secga&d;  &t;&ae;t him albeorhte englas togeanes in &t;a halgan tid heapum cwoman  sigan on swegle. 
 &T;a w&ae;s symbla m&ae;st geworden in wuldre. 
 Wel &t;&ae;t gedafena&d; &t;&ae;t to &t;&ae;re blisse  beorhte gewerede  in &t;&ae;s &t;eodnes burg &t;egnas cwoman  weorud wlitescyne. 
 Gesegon wilcuman on heahsetle heofones waldend  folca feorhgiefan  fr&ae;twum ealles waldend middangeardes ond m&ae;gen&t;rymmes. 
 Hafa&d; nu se halga helle bireafod ealles &t;&ae;s gafoles &t;e hi geardagum in &t;&ae;t orlege unryhte swealg. 
 Nu sind forcumene ond in cwicsusle gehynde ond geh&ae;fte  in hellegrund dugu&t;um bid&ae;led  deofla cempan. 
 Ne meahtan wi&t;erbrogan wige spowan  w&ae;pna wyrpum  si&t;&t;an wuldres cyning  heofonrices helm  hilde gefremede wi&t; his ealdfeondum anes meahtum  &t;&ae;r he of h&ae;fte ahlod hu&t;a m&ae;ste of feonda byrig  folces unrim  &t;isne ilcan &t;reat &t;e ge her on staria&d;. 
 Wile nu gesecan sawla nergend g&ae;sta giefstol  godes agen bearn  &ae;fter gu&d;plegan. 
 Nu ge geare cunnon hw&ae;t se hlaford is se &t;isne here l&ae;de&d;  nu ge fromlice freondum togeanes gonga&d; gl&ae;dmode. 
 Geatu  ontyna&d;. 
 Wile in to eow ealles waldend  cyning on ceastre  cor&d;re ne lytle  fyrnweorca fruma  folc gel&ae;dan in dreama dream  &d;e he on deoflum genom &t;urh his sylfes sygor. 
 Sib sceal gem&ae;ne englum ond &ae;ldum a for&d; heonan wesan wideferh. 
 W&ae;r is &ae;tsomne godes ond monna  g&ae;sthalig treow  lufu  lifes hyht  ond ealles leohtes gefea. 
 Hw&ae;t  we nu gehyrdan hu &t;&ae;t h&ae;lubearn &t;urh his hydercyme hals eft forgeaf  gefreode ond gefreo&t;ade folc under wolcnum  m&ae;re meotudes sunu  &t;&ae;t nu monna gehwylc cwic &t;endan her wuna&d;  geceosan mot swa helle hien&t;u swa heofones m&ae;r&t;u  swa &t;&ae;t leohte leoht swa &d;a la&t;an niht  swa &t;rymmes &t;r&ae;ce swa &t;ystra wr&ae;ce  swa mid dryhten dream swa mid deoflum hream  swa wite mid wra&t;um swa wuldor mid arum  swa lif swa dea&d;  swa him leofre bi&d; to gefremmanne  &t;enden fl&ae;sc ond g&ae;st wunia&d; in worulde. 
 Wuldor &t;&ae;s age &t;rynysse &t;rym  &t;onc butan ende. 
 &D;&ae;t is &t;&ae;s wyr&d;e &t;&ae;tte wer&t;eode secgen dryhtne &t;onc dugu&d;a gehwylcre &t;e us si&d; ond &ae;r simle gefremede &t;urh monigfealdra m&ae;gna geryno. 
 He us &ae;t giefe&d; ond &ae;hta sped  welan ofer widlond  ond weder li&t;e under swegles hleo. 
 Sunne ond mona  &ae;&t;elast tungla eallum scina&d;  heofoncondelle  h&ae;le&t;um on eor&d;an. 
 Dreose&d; deaw ond ren  dugu&d;e wecca&t; to feorhnere fira cynne  ieca&d; eor&d;welan. 
 &T;&ae;s we ealles sculon secgan &t;onc ond lof &t;eodne ussum  ond huru &t;&ae;re h&ae;lo &t;e he us to hyhte forgeaf  &d;a he &t;a yrmp&d;u eft oncyrde &ae;t his upstige &t;e we &ae;r drugon  ond ge&t;ingade &t;eodbuendum wi&d; f&ae;der sw&ae;sne f&ae;h&t;a m&ae;ste  cyning anboren. 
 Cwide eft onhwearf saulum to sibbe  se &t;e &ae;r sungen w&ae;s &t;urh yrne hyge &ae;ldum to sorge: Ic &t;ec ofer eor&d;an geworhte  on &t;&ae;re &t;u scealt yrm&t;um lifgan  wunian in gewinne ond wr&ae;ce dreogan  feondum to hro&t;or fusleo&d; galan  ond to &t;&ae;re ilcan scealt eft geweor&t;an  wyrmum aweallen  &t;onan wites fyr of &t;&ae;re eor&d;an scealt eft gesecan. 
 Hw&ae;t  us &t;is se &ae;&t;eling y&d;re gefremede &t;a he leomum onfeng ond lichoman  monnes magutudre. 
 Si&t;&t;an meotodes sunu engla e&t;el up gestigan wolde  weoroda god  us se willa bicwom heanum to helpe on &t;a halgan tid. 
 Bi &t;on giedd awr&ae;c Iob  swa he cu&d;e  herede helm wera  h&ae;lend lofede  ond mid siblufan sunu waldendes freonoman cende  ond hine fugel nemde  &t;one Iudeas ongietan ne meahtan in &d;&ae;re godcundan g&ae;stes streng&d;u. 
 W&ae;s &t;&ae;s fugles flyht feondum on eor&t;an dyrne ond degol  &t;am &t;e deorc gewit h&ae;fdon on hre&t;re  heortan st&ae;nne. 
 Noldan hi &t;a torhtan tacen oncnawan &t;e him beforan fremede freobearn godes  monig mislicu  geond middangeard. 
 Swa se f&ae;la fugel flyges cunnode; hwilum engla eard up gesohte  modig meahtum strang  &t;one maran ham  hwilum he to eor&t;an eft gestylde  &t;urh g&ae;stes giefe grundsceat sohte  wende to worulde. 
 Bi &t;on se witga song: He w&ae;s upp hafen engla f&ae;&d;mum in his &t;a miclan meahta spede  heah ond halig  ofer heofona &t;rym. 
 Ne meahtan &t;a &t;&ae;s fugles flyht gecnawan &t;e &t;&ae;s upstiges onds&ae;c fremedon  ond &t;&ae;t ne gelyfdon  &t;&ae;tte liffruma in monnes hiw ofer m&ae;gna &t;rym  halig from hrusan  ahafen wurde. 
 &D;a us geweor&d;ade se &t;as world gescop  godes g&ae;stsunu  ond us giefe sealde  uppe mid englum ece sta&t;elas  ond eac monigfealde modes snyttru seow ond sette geond sefan monna. 
 Sumum wordla&t;e wise sende&d; on his modes gemynd &t;urh his mu&t;es g&ae;st  &ae;&d;ele ondgiet. 
 Se m&ae;g eal fela singan ond secgan &t;am bi&d; snyttru cr&ae;ft bifolen on fer&d;e. 
 Sum m&ae;g fingrum wel hlude fore h&ae;le&t;um hearpan stirgan  gleobeam gretan. 
 Sum m&ae;g godcunde reccan ryhte &ae;. 
 Sum m&ae;g ryne tungla secgan  side gesceaft. 
 Sum m&ae;g searolice wordcwide writan. 
 Sumum wiges sped giefe&d; &ae;t gu&t;e  &t;onne gargetrum ofer scildhreadan sceotend senda&d;  flacor flangeweorc. 
 Sum m&ae;g fromlice ofer sealtne s&ae; sundwudu drifan  hreran holm&t;r&ae;ce. 
 Sum m&ae;g heanne beam st&ae;lgne gestigan. 
 Sum m&ae;g styled sweord  w&ae;pen gewyrcan. 
 Sum con wonga bigong  wegas widgielle. 
 Swa se waldend us  godbearn on grundum  his giefe brytta&d;. 
 Nyle he &ae;ngum anum ealle gesyllan g&ae;stes snyttru  &t;y l&ae;s him gielp sce&t;&t;e &t;urh his anes cr&ae;ft ofer o&t;re for&d;. 
 &D;us god meahtig geofum unhneawum  cyning alwihta  cr&ae;ftum weor&d;a&t; eor&t;an tuddor; swylce eadgum bl&ae;d sele&d; on swegle  sibbe r&ae;re&t; ece to ealdre engla ond monna; swa he his weorc weor&t;a&d;. 
 Bi &t;on se witga cw&ae;&d; &t;&ae;t ah&ae;fen w&ae;ren halge gimmas  h&ae;dre heofontungol  healice upp  sunne ond mona. 
 Hw&ae;t sindan &t;a gimmas swa scyne buton god sylfa? 
 He is se so&d;f&ae;sta sunnan leoma  englum ond eor&d;warum &ae;&t;ele scima. 
 Ofer middangeard mona lixe&d;  g&ae;stlic tungol  swa seo godes circe &t;urh gesomninga so&d;es ond ryhtes beorhte blice&d;. 
 Swa hit on bocum cwi&t;  si&t;&t;an of grundum godbearn astag  cyning cl&ae;nra gehw&ae;s  &t;a seo circe her &ae;fyllendra eahtnysse bad under h&ae;&t;enra hyrda gewealdum. 
 &T;&ae;r &d;a synscea&d;an so&t;es ne giemdon  g&ae;stes &t;earfe  ac hi godes tempel br&ae;can ond b&ae;rndon  blodgyte worhtan  feodan ond fyldon. 
 Hw&ae;&t;re for&d; bicwom &t;urh g&ae;stes giefe godes &t;egna bl&ae;d &ae;fter upstige ecan dryhtnes. 
 Bi &t;on Salomon song  sunu Daui&t;es  giedda gearosnottor g&ae;stgerynum  waldend wer&t;eoda  ond &t;&ae;t word acw&ae;&d;: Cu&d; &t;&ae;t geweor&d;e&d;  &t;&ae;tte cyning engla  meotud meahtum swi&d;  munt gestylle&d;  gehleape&d; hea dune  hyllas ond cnollas bewri&d; mid his wuldre  woruld alyse&d;  ealle eor&d;buend  &t;urh &t;one &ae;&t;elan styll. 
 W&ae;s se forma hlyp &t;a he on f&ae;mnan astag  m&ae;ge&d; unm&ae;le  ond &t;&ae;r mennisc hiw onfeng butan firenum &t;&ae;t to frofre gewear&d; eallum eor&d;warum. 
 W&ae;s se o&t;er stiell bearnes gebyrda  &t;a he in binne w&ae;s in cildes hiw cla&t;um bewunden  ealra &t;rymma &t;rym. 
 W&ae;s se &t;ridda hlyp  rodorcyninges r&ae;s  &t;a he on rode astag  f&ae;der  frofre g&ae;st. 
 W&ae;s se feor&d;a stiell in byrgenne  &t;a he &t;one beam ofgeaf  fold&ae;rne f&ae;st. 
 W&ae;s se fifta hlyp &t;a he hellwarena heap forbygde in cwicsusle  cyning inne gebond  feonda foresprecan  fyrnum teagum  gromhydigne  &t;&ae;r he gen lige&d; in carcerne clommum gef&ae;stnad  synnum ges&ae;led. 
 W&ae;s se siexta hlyp  haliges hyhtplega  &t;a he to heofonum astag on his ealdcy&d;&d;e. 
 &T;a w&ae;s engla &t;reat on &t;a halgan tid hleahtre bli&t;e wynnum geworden. 
 Gesawan wuldres &t;rym  &ae;&t;elinga ord  e&d;les neosan  beorhtra bolda. 
 &T;a wear&d; burgwarum eadgum ece gefea &ae;&t;elinges plega. 
 &T;us her on grundum godes ece bearn ofer heahhleo&t;u hlypum stylde  modig &ae;fter muntum. 
 Swa we men sculon heortan gehygdum hlypum styllan of m&ae;gne in m&ae;gen  m&ae;r&t;um tilgan &t;&ae;t we to &t;am hyhstan hrofe gestigan halgum weorcum  &t;&ae;r is hyht ond blis  ge&t;ungen &t;egnweorud. 
 Is us &t;earf micel &t;&ae;t we mid heortan h&ae;lo secen  &t;&ae;r we mid g&ae;ste georne gelyfa&d; &t;&ae;t &t;&ae;t h&ae;lobearn heonan up stige mid usse lichoman  lifgende god. 
 For&t;on we a sculon idle lustas  synwunde forseon  ond &t;&ae;s sellran gefeon. 
 Habba&d; we us to frofre f&ae;der on roderum &ae;lmeahtigne. 
 He his aras &t;onan  halig of heah&d;u  hider onsende&d;  &t;a us gescilda&t; wi&d; sce&t;&t;endra eglum earhfarum  &t;i l&ae;s unholdan wunde gewyrcen  &t;onne wrohtbora in folc godes for&d; onsende&d; of his br&ae;gdbogan biterne str&ae;l. 
 For&t;on we f&ae;ste sculon wi&d; &t;am f&ae;rscyte symle w&ae;rlice wearde healdan  &t;y l&ae;s se attres ord in gebuge  biter bordgelac  under banlocan  feonda f&ae;rsearo. 
 &T;&ae;t bi&d; frecne wund  blatast benna. 
 Utan us beorgan &t;a  &t;enden we on eor&d;an eard weardien; utan us to f&ae;der freo&t;a wilnian  biddan bearn godes ond &t;one bli&d;an g&ae;st &t;&ae;t he us gescilde wi&d; scea&t;an w&ae;pnum  la&t;ra lygesearwum  se us lif forgeaf  leomu  lic ond g&ae;st. 
 Si him lof symle &t;urh woruld worulda  wuldor on heofnum. 
 Ne &t;earf him ondr&ae;dan deofla str&ae;las &ae;nig on eor&d;an &ae;lda cynnes  gromra garfare  gif hine god scilde&t;  dugu&d;a dryhten. 
 Is &t;am dome neah &t;&ae;t we gelice sceolon leanum hleotan  swa we widefeorh weorcum hlodun geond sidne grund. 
 Us secga&d; bec hu &ae;t &ae;restan eadmod astag in middangeard m&ae;gna goldhord  in f&ae;mnan f&ae;&d;m freobearn godes  halig of heah&t;u. 
 Huru ic wene me ond eac ondr&ae;de dom &d;y re&t;ran  &d;onne eft cyme&d; engla &t;eoden  &t;e ic ne heold teala &t;&ae;t me h&ae;lend min on bocum bibead. 
 Ic &t;&ae;s brogan sceal geseon synwr&ae;ce  &t;&ae;s &t;e ic so&d; talge  &t;&ae;r monig beo&d; on gemot l&ae;ded fore onsyne eces deman. 
 &T;onne C cwaca&d;  gehyre&d; cyning m&ae;&d;lan  rodera ryhtend  sprecan re&t;e word &t;am &t;e him &ae;r in worulde wace hyrdon  &t;endan Y ond N y&t;ast meahtan frofre findan. 
 &T;&ae;r sceal forht monig on &t;am wongstede werig bidan hw&ae;t him &ae;fter d&ae;dum deman wille wra&t;ra wita. 
 Bi&t; se W sc&ae;cen eor&t;an fr&ae;twa. 
 U w&ae;s longe L flodum bilocen  lifwynna d&ae;l  F on foldan. 
 &T;onne fr&ae;twe sculon byrnan on b&ae;le; blac rasette&d; recen reada leg  re&t;e scri&t;e&d; geond woruld wide. 
 Wongas hreosa&d;  burgstede bersta&d;. 
 Brond bi&d; on tyhte  &ae;le&d; ealdgestreon unmurnlice  g&ae;sta gifrast  &t;&ae;t geo guman heoldan  &t;enden him on eor&t;an onmedla w&ae;s. 
 For&t;on ic leofra gehwone l&ae;ran wille &t;&ae;t he ne ag&ae;le g&ae;stes &t;earfe  ne on gylp geote  &t;enden god wille &t;&ae;t he her in worulde wunian mote  somed si&t;ian sawel in lice  in &t;am g&ae;sthofe. 
 Scyle gumena gehwylc on his geardagum georne bi&t;encan &t;&ae;t us milde bicwom meahta waldend &ae;t &ae;restan &t;urh &t;&ae;s engles word. 
 Bi&d; nu eorneste &t;onne eft cyme&d;  re&d;e ond ryhtwis. 
 Rodor bi&d; onhrered  ond &t;as miclan gemetu middangeardes beofia&d; &t;onne. 
 Beorht cyning leana&d; &t;&ae;s &t;e hy on eor&t;an eargum d&ae;dum lifdon leahtrum fa. 
 &T;&ae;s hi longe sculon fer&d;werige onfon in fyrba&d;e  w&ae;lmum biwrecene  wra&t;lic ondlean  &t;onne m&ae;gna cyning on gemot cyme&d;  &t;rymma m&ae;ste. 
 &T;eodegsa bi&d; hlud gehyred bi heofonwoman  cwaniendra cirm  cerge reota&d; fore onsyne eces deman  &t;a &t;e hyra weorcum wace truwia&d;. 
 &D;&ae;r bi&t; o&d;ywed egsa mara &t;onne from frumgesceape gefr&ae;gen wurde &ae;fre on eor&d;an. 
 &T;&ae;r bi&d; &ae;ghwylcum synwyrcendra on &t;a snudan tid leofra micle &t;onne eall &t;eos l&ae;ne gesceaft  &t;&ae;r he hine sylfne on &t;am sige&t;reate behydan m&ae;ge  &t;onne herga fruma  &ae;&t;elinga ord  eallum deme&d;  leofum ge la&d;um  lean &ae;fter ryhte  &t;eoda gehwylcre. 
 Is us &t;earf micel &t;&ae;t we g&ae;stes wlite &ae;r &t;am gryrebrogan on &t;as g&ae;snan tid georne bi&t;encen. 
 Nu is &t;on gelicost swa we on laguflode ofer cald w&ae;ter ceolum li&d;an geond sidne s&ae;  sundhengestum  flodwudu fergen. 
 Is &t;&ae;t frecne stream y&d;a oferm&ae;ta &t;e we her on laca&d; geond &t;as wacan woruld  windge holmas ofer deop gelad. 
 W&ae;s se drohta&d; strong &ae;r&t;on we to londe geliden h&ae;fdon ofer hreone hrycg. 
 &T;a us help bicwom  &t;&ae;t us to h&ae;lo hy&t;e gel&ae;dde  godes g&ae;stsunu  ond us giefe sealde &t;&ae;t we oncnawan magun ofer ceoles bord hw&ae;r we s&ae;lan sceolon sundhengestas  ealde y&d;mearas  ancrum f&ae;ste. 
 Utan us to &t;&ae;re hy&d;e hyht sta&t;elian  &d;a us gerymde rodera waldend  halge on heah&t;u  &t;a he heofonum astag. 
 &D;onne mid fere foldbuende se micla d&ae;g meahtan dryhtnes &ae;t midre niht m&ae;gne bihl&ae;me&d;  scire gesceafte  swa oft scea&d;a f&ae;cne  &t;eof &t;ristlice  &t;e on &t;ystre fare&d;  on sweartre niht  sorglease h&ae;le&d; semninga forfeh&d; sl&ae;pe gebundne  eorlas ungearwe yfles gen&ae;ge&d;. 
 Swa on Syne beorg somod up cyme&d; m&ae;genfolc micel  meotude getrywe  beorht ond bli&t;e. 
 Him weor&t;e&d; bl&ae;d gifen. 
 &T;onne from feowerum foldan sceatum  &t;am ytemestum eor&t;an rices  englas &ae;lbeorhte on efen blawa&d; byman on brehtme. 
 Beofa&d; middangeard  hruse under h&ae;le&t;um. 
 Hlyda&d; tosomne  trume ond torhte  wi&d; tungla gong  singa&d; ond swinsia&t; su&t;an ond nor&t;an  eastan ond westan  ofer ealle gesceaft. 
 Wecca&d; of dea&d;e dryhtgumena bearn  eall monna cynn  to meotudsceafte egeslic of &t;&ae;re ealdan moldan  hata&d; hy upp astandan sneome of sl&ae;pe &t;y f&ae;stan. 
 &T;&ae;r mon m&ae;g sorgende folc gehyran hygegeomor  hearde gefysed  cearum cwi&t;ende cwicra gewyrhtu  forhte af&ae;rde. 
 &T;&ae;t bi&d; foretacna m&ae;st &t;ara &t;e &ae;r o&t;&t;e si&d; &ae;fre gewurde monnum o&t;ywed  &t;&ae;r gemengde beo&d; onh&ae;lo gelac engla ond deofla  beorhtra ond blacra. 
 Weor&t;e&d; bega cyme  hwitra ond sweartra  swa him is ham sceapen ungelice  englum ond deoflum. 
 &T;onne semninga on Syne beorg su&t;aneastan sunnan leoma cyme&d; of scyppende scynan leohtor &t;onne hit men m&ae;gen modum ahycgan  beorhte blican  &t;onne bearn godes &t;urh heofona gehleodu hider o&d;ywe&d;. 
 Cyme&d; wundorlic Cristes onsyn  &ae;&t;elcyninges wlite  eastan fram roderum  on sefan swete sinum folce  biter bealofullum  gebleod wundrum  eadgum ond earmum ungelice. 
 He bi&d; &t;am godum gl&ae;dmod on gesih&t;e  wlitig  wynsumlic  weorude &t;am halgan  on gefean f&ae;ger  freond ond leoft&ae;l  lufsum ond li&t;e leofum monnum to sceawianne &t;one scynan wlite  we&d;ne mid willum  waldendes cyme  m&ae;gencyninges  &t;am &t;e him on mode &ae;r wordum ond weorcum wel gecwemdun. 
 He bi&d; &t;am yflum egeslic ond grimlic to geseonne  synnegum monnum  &t;am &t;&ae;r mid firenum cuma&d;  for&d; forworhte. 
 &T;&ae;t m&ae;g wites to wearninga &t;am &t;e hafa&d; wisne ge&t;oht  &t;&ae;t se him eallunga owiht ne ondr&ae;de&d;  se for &d;&ae;re onsyne egsan ne weor&t;e&d; forht on fer&d;e  &t;onne he frean gesih&d; ealra gesceafta ondweardne faran mid m&ae;genwundrum mongum to &t;inge  ond him on healfa gehwone heofonengla &t;reat ymbutan fara&d;  &ae;lbeorhtra scolu  hergas haligra  heapum geneahhe. 
 Dyne&d; deop gesceaft  ond fore dryhtne f&ae;re&d; w&ae;lmfyra m&ae;st ofer widne grund. 
 Hlemme&d; hata leg  heofonas bersta&d;  trume ond torhte  tungol ofhreosa&d;. 
 &T;onne weor&t;e&d; sunne sweart gewended on blodes hiw  seo &d;e beorhte scan ofer &ae;rworuld &ae;lda bearnum; mona &t;&ae;t sylfe  &t;e &ae;r moncynne nihtes lyhte  ni&t;er gehreose&d; ond steorran swa some streda&d; of heofone  &t;urh &d;a strongan lyft stormum abeatne. 
 Wile &ae;lmihtig mid his engla gedryht  m&ae;gencyninga meotod  on gemot cuman  &t;rymf&ae;st &t;eoden. 
 Bi&d; &t;&ae;r his &t;egna eac hre&t;eadig heap. 
 Halge sawle mid hyra frean fara&d;  &t;onne folca weard &t;urh egsan &t;rea eor&d;an m&ae;g&d;e sylfa gesece&d;. 
 Weor&t;e&d; geond sidne grund hlud gehyred heofonbyman stefn  ond on seofon healfa swoga&d; windas  blawa&d; brecende bearhtma m&ae;ste  wecca&d; ond wonia&d; woruld mid storme  fylla&d; mid fere foldan gesceafte. 
 &D;onne heard gebrec  hlud  unm&ae;te  swar ond swi&d;lic  swegdynna m&ae;st  &ae;ldum egeslic  eawed weor&t;e&d;. 
 &T;&ae;r m&ae;gen werge monna cynnes wornum hweorfa&d; on widne leg  &t;a &t;&ae;r cwice mete&d; cwelmende fyr  sume up  sume ni&t;er  &ae;ldes fulle. 
 &T;onne bi&d; untweo &t;&ae;t &t;&ae;r Adames cyn  cearena full  cwi&t;e&d; gesargad  nales fore lytlum  leode geomre  ac fore &t;am m&ae;stan m&ae;genearfe&t;um  &d;onne eall &t;reo on efen nime&d; won fyres w&ae;lm wide tosomne  se swearta lig  s&ae;s mid hyra fiscum  eor&t;an mid hire beorgum  ond upheofon torhtne mid his tunglum. 
 Teonleg somod &t;ry&t;um b&ae;rne&d; &t;reo eal on an grimme tog&ae;dre. 
 Grorna&d; gesargad eal middangeard on &t;a m&ae;ran tid. 
 Swa se gifra g&ae;st grundas geondsece&d;; hi&t;ende leg heahgetimbro fylle&d; on foldwong fyres egsan  widm&ae;re bl&ae;st woruld mid ealle  hat  heorogifre. 
 Hreosa&d; geneahhe tobrocene burgweallas. 
 Beorgas gemelta&d; ond heahcleofu  &t;a wi&d; holme &ae;r f&ae;ste wi&d; flodum foldan sceldun  sti&d; ond st&ae;&d;f&ae;st  sta&t;elas wi&d; w&ae;ge  w&ae;tre windendum. 
 &T;onne wihta gehwylce  deora ond fugla  dea&d;leg nime&d;  f&ae;re&d; &ae;fter foldan fyrswearta leg  weallende wiga. 
 Swa &ae;r w&ae;ter fleowan  flodas afysde  &t;onne on fyrba&d;e swela&d; s&ae;fiscas; sundes getw&ae;fde w&ae;gdeora gehwylc werig swelte&d;  byrne&t; w&ae;ter swa weax. 
 &T;&ae;r bi&d; wundra ma &t;onne hit &ae;nig on mode m&ae;ge a&t;encan  hu &t;&ae;t gestun ond se storm ond seo stronge lyft breca&d; brade gesceaft. 
 Beornas greta&d;  wepa&d; wanende wergum stefnum  heane  hygegeomre  hreowum gedreahte. 
 Seo&t;e&d; swearta leg synne on fordonum  ond goldfr&ae;twe gleda forswelga&d;  eall &ae;rgestreon e&t;elcyninga. 
 &D;&ae;r bi&d; cirm ond cearu  ond cwicra gewin  gehreow ond hlud wop bi heofonwoman  earmlic &ae;lda gedreag. 
 &T;onan &ae;nig ne m&ae;g  firend&ae;dum fah  fri&d; gewinnan  legbryne losian londes ower  ac &t;&ae;t fyr nime&d; &t;urh foldan gehw&ae;t  gr&ae;fe&d; grimlice  georne asece&d; innan ond utan eor&d;an sceatas  o&t;&t;&ae;t eall hafa&d; &ae;ldes leoma woruldwidles wom w&ae;lme forb&ae;rned. 
 &D;onne mihtig god on &t;one m&ae;ran beorg mid &t;y m&ae;stan m&ae;gen&t;rymme cyme&d;  heofonengla cyning  halig scine&d;  wuldorlic ofer weredum  waldende god  ond hine ymbutan &ae;&t;eldugu&d; betast  halge herefe&d;an  hlutre blica&d;  eadig engla gedryht. 
 Inge&t;oncum forhte beofia&d; fore f&ae;der egsan. 
 For&t;on nis &ae;nig wundor hu him woruldmonna seo uncl&ae;ne gecynd  cearum sorgende  hearde ondrede  &d;onne sio halge gecynd  hwit ond heofonbeorht  heagengla m&ae;gen  for &d;&ae;re onsyne beo&d; egsan afyrhte  bida&d; beofiende beorhte gesceafte dryhtnes domes. 
 Daga egeslicast weor&t;e&d; in worulde  &t;onne wuldorcyning &t;urh &t;rym &t;rea&d; &t;eoda gehwylce  hate&d; arisan reordberende of foldgrafum  folc anra gehwylc  cuman to gemote moncynnes gehwone. 
 &T;onne eall hra&d;e Adames cynn onfeh&d; fl&ae;sce  weor&t;e&d; foldr&ae;ste eardes &ae;t ende. 
 Sceal &t;onne anra gehwylc fore Cristes cyme cwic arisan  leo&d;um onfon ond lichoman  edgeong wesan. 
 Hafa&d; eall on him &t;&ae;s &t;e he on foldan in fyrndagum  godes o&t;&t;e gales  on his g&ae;ste gehlod  geara gongum  hafa&d; &ae;tg&ae;dre bu  lic ond sawle. 
 Sceal on leoht cuman sinra weorca wlite ond worda gemynd ond heortan gehygd fore heofona cyning. 
 &D;onne bi&t; geyced ond geedniwad moncyn &t;urh meotud. 
 Micel arise&d; dryhtfolc to dome  si&t;&t;an dea&t;es bend tolese&d; liffruma. 
 Lyft bi&d; onb&ae;rned  hreosa&d; heofonsteorran  hy&t;a&d; wide gifre glede  g&ae;stas hweorfa&d; on ecne eard. 
 Opene weor&t;a&d; ofer middangeard monna d&ae;de. 
 Ne magun hord weras  heortan ge&t;ohtas  fore waldende wihte bemi&t;an. 
 Ne sindon him d&ae;da dyrne  ac &t;&ae;r bi&d; dryhtne cu&d; on &t;am miclan d&ae;ge  hu monna gehwylc &ae;r earnode eces lifes  ond eall ondweard &t;&ae;t hi &ae;r o&t;&t;e si&d; worhtun in worulde. 
 Ne bi&d; &t;&ae;r wiht forholen monna gehygda  ac se m&ae;ra d&ae;g hre&t;erlocena hord  heortan ge&t;ohtas  ealle &ae;tywe&d;. 
 &AE;r sceal ge&t;encan g&ae;stes &t;earfe  se &t;e gode mynte&d; bringan beorhtne wlite  &t;onne bryne costa&d;  hat  heorugifre  hu gehealdne sind sawle wi&d; synnum fore sigedeman. 
 &D;onne sio byman stefen ond se beorhta segn  ond &t;&ae;t hate fyr ond seo hea dugu&d;  ond se engla &t;rym ond se egsan &t;rea  ond se hearda d&ae;g ond seo hea rod  ryht ar&ae;red rices to beacne  folcdryht wera biforan bonna&d;  sawla gehwylce &t;ara &t;e si&d; o&t;&t;e &ae;r on lichoman leo&t;um onfengen. 
 &D;onne weoroda m&ae;st fore waldende  ece ond edgeong  ondweard g&ae;&d; neode ond nyde  bi noman gehatne  bera&d; breosta hord fore bearn godes  feores fr&ae;twe. 
 Wile f&ae;der eahtan hu gesunde suna sawle bringen of &t;am e&d;le &t;e hi on lifdon. 
 &D;onne beo&d; bealde &t;a &t;e beorhtne wlite meotude bringa&d;. 
 Bi&d; hyra meaht ond gefea swi&d;e ges&ae;liglic sawlum to gielde  wuldorlean weorca. 
 Wel is &t;am &t;e motun on &t;a grimman tid gode lician. 
 &T;&ae;r him sylfe geseo&d; sorga m&ae;ste  synfa men  sarigfer&d;e. 
 Ne bi&d; him to are &t;&ae;t &t;&ae;r fore ell&t;eodum usses dryhtnes rod ondweard stonde&d;  beacna beorhtast  blode bistemed  heofoncyninges hlutran dreore  biseon mid swate &t;&ae;t ofer side gesceaft scire scine&d;. 
 Sceadu beo&d; bidyrned &t;&ae;r se leohta beam leodum byrhte&d;. 
 &T;&ae;t &t;eah to teonum geteod weor&t;e&d;  &t;eodum to &t;rea  &t;am &t;e &t;onc gode womwyrcende wita ne cu&t;un  &t;&ae;s he on &t;one halgan beam ahongen w&ae;s fore moncynnes manforwyrhtu  &t;&ae;r he leoflice lifes ceapode  &t;eoden moncynne  on &t;am d&ae;ge  mid &t;y weor&d;e  &t;e no wom dyde his lichoma leahtra firena  mid &t;y usic alysde. 
 &T;&ae;s he eftlean wile &t;urh eorneste ealles gemonian  &d;onne sio reade rod ofer ealle swegle scine&d; on &t;&ae;re sunnan gyld. 
 On &t;a forhtlice firenum fordone  swearte synwyrcend  sorgum wlita&d;  geseo&d; him to bealwe &t;&ae;t him betst bicwom  &t;&ae;r hy hit to gode ongietan woldan. 
 Ond eac &t;a ealdan wunde ond &t;a openan dolg on hyra dryhtne geseo&d; dreorigfer&d;e  swa him mid n&ae;glum &t;urhdrifan ni&d;hycgende &t;a hwitan honda ond &t;a halgan fet  ond of his sidan swa some swat forletan  &t;&ae;r blod ond w&ae;ter bu tu &ae;tsomne ut bicwoman fore eagna gesyh&d;  rinnan fore rincum  &t;a he on rode w&ae;s. 
 Eall &t;is magon him sylfe geseon &t;onne  open  orgete  &t;&ae;t he for &ae;lda lufan  firenfremmendra  fela &t;rowade. 
 Magun leoda bearn leohte oncnawan hu hine lygnedon lease on ge&t;oncum  hysptun hearmcwidum  ond on his hleor somod hyra spatl speowdon. 
 Spr&ae;con him edwit  ond on &t;one eadgan ondwlitan swa some helfuse men hondum slogun  folmum areahtum ond fystum eac  ond ymb his heafod heardne gebigdon beag &t;yrnenne  blinde on ge&t;oncum  dysge ond gedwealde. 
 Gesegun &t;a dumban gesceaft  eor&d;an ealgrene ond uprodor  forhte gefelan frean &t;rowinga  ond mid cearum cwi&d;dun  &t;eah hi cwice n&ae;ron  &t;a hyra scyppend scea&t;an onfengon syngum hondum. 
 Sunne wear&d; adw&ae;sced  &t;ream a&t;rysmed; &t;a sio &t;eod geseah in Hierusalem godwebba cyst &t;&ae;t &ae;r &d;am halgan huse sceolde to weor&t;unga weorud sceawian; ufan eall forb&ae;rst &t;&ae;t hit on eor&t;an l&ae;g on twam styccum. 
 &T;&ae;s temples segl  wundorbleom geworht to wlite &t;&ae;s huses  sylf slat on tu  swylce hit seaxes ecg scearp &t;urhwode. 
 Scire burstan muras ond stanas monge &ae;fter foldan  ond seo eor&d;e eac  egsan myrde  beofode on bearhtme  ond se brada s&ae; cy&d;de cr&ae;ftes meaht ond of clomme br&ae;c up yrringa on eor&t;an f&ae;&d;m  ge on stede scynum steorran forleton hyra sw&ae;sne wlite. 
 On &t;a sylfan tid heofon hluttre ongeat hwa hine healice torhtne getremede tungolgimmum; for&t;on he his bodan sende  &t;a w&ae;s geboren &ae;rest gesceafta scircyning. 
 Hw&ae;t  eac scyldge men gesegon to so&d;e  &t;y sylfan d&ae;ge &t;e on &t;rowade  &t;eodwundor micel  &t;&ae;tte eor&d;e ageaf &t;a hyre on l&ae;gun. 
 Eft lifgende up astodan &t;a &t;e heo &ae;r f&ae;ste bifen h&ae;fde  deade bibyrgde  &t;e dryhtnes bibod heoldon on hre&t;re. 
 Hell eac ongeat  scyldwreccende  &t;&ae;t se scyppend cwom  waldende god  &t;a heo &t;&ae;t weorud ageaf  hlo&t;e of &d;am hatan hre&t;re. 
 Hyge wear&d; mongum blissad  sawlum sorge toglidene. 
 Hw&ae;t  eac s&ae; cy&d;de hwa hine gesette on sidne grund  tirmeahtig cyning; for&t;on he hine tredne him ongean gyrede  &t;onne god wolde ofer sine y&d;e gan. 
 Eahstream ne dorste his frean fet flode bisencan  ge eac beamas onbudon hwa hy mid bledum sceop  monge  nales fea  &d;a mihtig god on hira anne gestag &t;&ae;r he earfe&t;u ge&t;olade fore &t;earfe &t;eodbuendra  la&d;licne dea&d; leodum to helpe. 
 &D;a wear&d; beam monig blodigum tearum birunnen under rindum  reade ond &t;icce; s&ae;p wear&d; to swate. 
 &T;&ae;t asecgan ne magun foldbuende &t;urh frod gewit  hu fela &t;a onfundun &t;a gefelan ne magun dryhtnes &t;rowinga  deade gesceafte. 
 &T;a &t;e &ae;&t;elast sind eor&d;an gecynda  ond heofones eac heahgetimbro  eall fore &t;am anum unrot gewear&d;  forht  afongen. 
 &T;eah hi fer&d;gewit of hyra &ae;&t;elum &ae;nig ne cu&t;en  wendon swa &t;eah wundrum  &t;a hyra waldend for of lichoman. 
 Leode ne cu&t;on  modblinde men meotud oncnawan  flintum heardran  &t;&ae;t hi frea nerede fram hellcwale halgum meahtum  alwalda god. 
 &T;&ae;t &ae;t &ae;restan fore&t;oncle men from fruman worulde &t;urh wis gewit  witgan dryhtnes  halge higegleawe  h&ae;le&t;um s&ae;gdon  oft  nales &ae;ne  ymb &t;&ae;t &ae;&t;ele bearn  &d;&ae;t se earcnanstan eallum sceolde to hleo ond to hro&t;er h&ae;le&t;a cynne weor&d;an in worulde  wuldres agend  eades ordfruma  &t;urh &t;a &ae;&t;elan cwenn. 
 Hw&ae;s wene&d; se &t;e mid gewitte nyle gemunan &t;a mildan meotudes lare  ond eal &d;a earfe&d;u &t;e he fore &ae;ldum adreag  for&t;on &t;e he wolde &t;&ae;t we wuldres eard in ecnesse agan mosten? 
 Swa &t;am bi&d; grorne on &t;am grimman d&ae;ge domes &t;&ae;s miclan  &t;am &t;e dryhtnes sceal  dea&d;firenum forden  dolg sceawian  wunde ond wite. 
 On werigum sefan geseo&d; sorga m&ae;ste  hu se sylfa cyning mid sine lichoman lysde of firenum &t;urh milde mod  &t;&ae;t hy mostun manweorca tome lifgan  ond tires bl&ae;d ecne agan. 
 Hy &t;&ae;s e&d;les &t;onc hyra waldende wita ne cu&t;on; for&t;on &t;&ae;r to teonum &t;a tacen geseo&d; orgeatu on gode  unges&ae;lge  &t;onne Crist site&d; on his cynestole  on heahsetle  heofonm&ae;gna god  f&ae;der &ae;lmihtig. 
 Folca gehwylcum scyppend scinende scrife&d; bi gewyrhtum  eall &ae;fter ryhte rodera waldend. 
 &D;onne beo&d; gesomnad on &t;a swi&t;ran hond &t;a cl&ae;nan folc  Criste sylfum gecorene bi cystum  &t;a &ae;r sinne cwide georne lustum l&ae;stun on hyra lifdagum  ond &t;&ae;r womscea&t;an on &t;one wyrsan d&ae;l fore scyppende scyrede weor&t;a&d;  hate&d; him gewitan on &t;a winstran hond  sigora so&d;cyning  synfulra weorud. 
 &T;&ae;r hy arasade reota&d; ond beofia&d; fore frean forhte  swa fule swa g&ae;t  unsyfre folc  arna ne wena&d;. 
 &D;onne bi&d; g&ae;sta dom fore gode sceaden wera cneorissum  swa hi geworhtun &ae;r  &t;&ae;r bi&d; on eadgum e&d;gesyne &t;reo tacen somod  &t;&ae;s &t;e hi hyra &t;eodnes wel wordum ond weorcum willan heoldon. 
 An is &ae;rest orgeate &t;&ae;r &t;&ae;t hy fore leodum leohte blica&t;  bl&ae;de ond byrhte ofer burga gesetu. 
 Him on scina&d; &ae;rgewyrhtu  on sylfra gehwam sunnan beorhtran. 
 O&t;er is toeacan ondgete swa some  &t;&ae;t hy him in wuldre witon waldendes giefe  ond on seo&d;  eagum to wynne  &t;&ae;t hi on heofonrice hlutre dreamas eadge mid englum agan motun. 
 &D;onne bi&d; &t;ridde  hu on &t;ystra bealo &t;&ae;t ges&ae;lige weorud gesih&d; &t;&ae;t fordone sar &t;rowian  synna to wite  weallendne lig  ond wyrma slite bitrum ceaflum  byrnendra scole. 
 Of &t;am him aweaxe&d; wynsum gefea  &t;onne hi &t;&ae;t yfel geseo&d; o&d;re dreogan  &t;&ae;t hy &t;urh miltse meotudes gen&ae;son. 
 &D;onne hi &t;y geornor gode &t;oncia&d; bl&ae;des ond blissa &t;e hy bu geseo&d;  &t;&ae;t he hy generede from ni&d;cwale ond eac forgeaf ece dreamas; bi&d; him hel bilocen  heofonrice agiefen. 
 Swa sceal gewrixled &t;am &t;e &ae;r wel heoldon &t;urh modlufan meotudes willan. 
 &D;onne bi&d; &t;am o&t;rum ungelice willa geworden. 
 Magon weana to fela geseon on him selfum  synne genoge atol earfo&d;a &ae;rgedenra. 
 &T;&ae;r him sorgendum sar o&d;clife&d;  &t;roht &t;eodbealu  on &t;reo healfa. 
 An is &t;ara &t;&ae;t hy him yrm&t;a to fela  grim helle fyr  gearo to wite ondweard seo&d;  on &t;am hi awo sculon  wr&ae;c winnende  w&ae;rg&d;u dreogan. 
 &T;onne is him o&t;er earfe&t;u swa some scyldgum to sconde  &t;&ae;t hi &t;&ae;r scoma m&ae;ste dreoga&d; fordone. 
 On him dryhten gesih&d; nales feara sum firenbealu la&d;lic  ond &t;&ae;t &ae;llbeorhte eac sceawia&d; heofonengla here  ond h&ae;le&t;a bearn  ealle eor&d;buend ond atol deofol  mircne m&ae;gencr&ae;ft  manwomma gehwone magun &t;urh &t;a lichoman  leahtra firene  geseon on &t;am sawlum. 
 Beo&d; &t;a syngan fl&ae;sc scandum &t;urhwaden swa &t;&ae;t scire gl&ae;s  &t;&ae;t mon y&t;&ae;st m&ae;g eall &t;urhwlitan. 
 &D;onne bi&d; &t;&ae;t &t;ridde &t;earfendum sorg  cwi&t;ende cearo  &t;&ae;t hy on &t;a cl&ae;nan seo&d;  hu hi fore godd&ae;dum glade blissia&d;  &t;a hy  uns&ae;lge  &ae;r forhogdun to donne &t;onne him dagas l&ae;stun; ond be hyra weorcum wepende sar &t;&ae;t hi &ae;r freolice fremedon unryht. 
 Geseo&d; hi &t;a betran bl&ae;de scinan; ne bi&d; him hyra yrm&d;u an to wite  ac &t;ara o&t;erra ead to sorgum  &t;&ae;s &t;e hy swa f&ae;gre gefean on fyrndagum ond swa &ae;nlice anforletun  &t;urh leaslice lices wynne  earges fl&ae;schoman idelne lust. 
 &T;&ae;r hi ascamode  scondum gedreahte  swicia&d; on swiman; synbyr&t;enne  firenweorc bera&d;  on &t;&ae;t &t;a folc seo&d;. 
 W&ae;re him &t;onne betre &t;&ae;t hy bealod&ae;de  &ae;lces unryhtes  &ae;r gescomeden fore anum men  eargra weorca  godes bodan s&ae;gdon &t;&ae;t hi to gyrne wiston firend&ae;da on him. 
 Ne m&ae;g &t;urh &t;&ae;t fl&ae;sc se scrift geseon on &t;&ae;re sawle  hw&ae;&t;er him mon so&d; &t;e lyge saga&d; on hine sylfne  &t;onne he &t;a synne big&ae;&d;. 
 M&ae;g mon swa &t;eah gelacnigan leahtra gehwylcne  yfel uncl&ae;ne  gif he hit anum geseg&d;  ond n&ae;nig bihelan m&ae;g on &t;am heardan d&ae;ge wom unbeted  &d;&ae;r hit &t;a weorud geseo&d;. 
 Eala  &t;&ae;r we nu magon wra&t;e firene geseon on ussum sawlum  synna wunde  mid lichoman leahtra gehygdu  eagum uncl&ae;ne inge&t;oncas. 
 Ne &t;&ae;t &ae;nig m&ae;g o&t;rum gesecgan mid hu micle elne &ae;ghwylc wille &t;urh ealle list lifes tiligan  feores forhtlice  for&d; a&d;olian  synrust &t;wean ond hine sylfne &t;rean  ond &t;&ae;t wom &ae;rran wunde h&ae;lan  &t;one lytlan fyrst &t;e her lifes sy  &t;&ae;t he m&ae;ge fore eagum eor&d;buendra unscomiende e&d;les mid monnum brucan bysmerleas  &t;endan bu somod lic ond sawle lifgan mote. 
 Nu we sceolon georne gleawlice &t;urhseon usse hre&t;ercofan heortan eagum  innan uncyste. 
 We mid &t;am o&d;rum ne magun  heafodgimmum  hyge&t;onces fer&d; eagum &t;urhwlitan &ae;nge &t;inga  hw&ae;&t;er him yfel &t;e god under wunige  &t;&ae;t he on &t;a grimman tid gode licie  &t;onne he ofer weoruda gehwylc wuldre scine&d; of his heahsetle hlutran lege. 
 &T;&ae;r he fore englum ond fore el&t;eodum to &t;am eadgestum &ae;rest m&ae;&d;le&d;  ond him sw&ae;slice sibbe gehate&d;  heofona heahcyning. 
 Halgan reorde frefre&d; he f&ae;gre ond him fri&t; beode&d;  hate&d; hy gesunde ond gesenade on e&t;el faran engla dreames  ond &t;&ae;s to widan feore willum neotan: Onfo&d; nu mid freondum mines f&ae;der rice &t;&ae;t eow w&ae;s &ae;r woruldum wynlice gearo  bl&ae;d mid blissum  beorht e&d;les wlite  hwonne ge &t;a lifwelan mid &t;am leofstum  swase swegldreamas  geseon mosten. 
 Ge &t;&ae;s earnedon &t;a ge earme men  woruld&t;earfende  willum onfengun on mildum sefan. 
 &D;onne hy him &t;urh minne noman ea&d;mode to eow arna b&ae;dun  &t;onne ge hyra hulpon ond him hleo&d; gefon  hingrendum hlaf ond hr&ae;gl nacedum; ond &t;a &t;e on sare seoce lagun  &ae;fdon unsofte  adle gebundne  to &t;am ge holdlice hyge sta&t;eladon mid modes myne. 
 Eall ge &t;&ae;t me dydon  &d;onne ge hy mid sibbum sohtun  ond hyra sefan trymedon for&d; on frofre. 
 &T;&ae;s ge f&ae;gre sceolon lean mid leofum lange brucan. 
 Onginne&d; &t;onne to &t;am yflum ungelice wordum m&ae;&d;lan &t;e him bi&d; on &t;a wynstran hond  &t;urh egsan &t;rea  alwalda god. 
 Ne &t;urfon hi &t;onne to meotude miltse gewenan  lifes ne lissa  ac &t;&ae;r lean cuma&d; werum bi gewyrhtum worda ond d&ae;da  reordberendum; sceolon &t;one ryhtan dom anne ge&ae;fnan  egsan fulne. 
 Bi&d; &t;&ae;r seo miccle milts afyrred &t;eodbuendum  on &t;am d&ae;ge  &t;&ae;s &ae;lmihtigan  &t;onne he yrringa on &t;&ae;t fr&ae;te folc firene st&ae;le&d; la&t;um wordum  hate&d; hyra lifes riht ondweard ywan &t;&ae;t he him &ae;r forgeaf syngum to s&ae;lum. 
 Onginne&d; sylf cwe&d;an  swa he to anum sprece  ond hw&ae;&t;re ealle m&ae;ne&d;  firensynnig folc  frea &ae;lmihtig: Hw&ae;t  ic &t;ec mon minum hondum &ae;rest geworhte  ond &t;e ondgiet sealde. 
 Of lame ic &t;e leo&t;o gesette  geaf ic &d;e lifgendne g&ae;st  arode &t;e ofer ealle gesceafte  gedyde ic &t;&ae;t &t;u onsyn h&ae;fdest  m&ae;gwlite me gelicne. 
 Geaf ic &t;e eac meahta sped  welan ofer widlonda gehwylc  nysses &t;u wean &ae;nigne d&ae;l  &d;ystra &t;&ae;t &t;u &t;olian sceolde. 
 &T;u &t;&ae;s &t;onc ne wisses. 
 &T;a ic &d;e swa scienne gesceapen h&ae;fde  wynlicne geworht  ond &t;e welan forgyfen &t;&ae;t &d;u mostes wealdan worulde gesceaftum  &d;a ic &t;e on &t;a f&ae;gran foldan gesette to neotenne neorxnawonges beorhtne bl&ae;dwelan  bleom scinende  &d;a &t;u lifes word l&ae;stan noldes  ac min bibod br&ae;ce be &t;ines bonan worde. 
 F&ae;cnum feonde fur&t;or hyrdes  sce&t;&t;endum sca&t;an  &t;onne &t;inum scyppende. 
 Nu ic &d;a ealdan race anforl&ae;te  hu &t;u &ae;t &ae;restan yfle gehogdes  firenweorcum forlure &t;&ae;t ic &d;e to fremum sealde. 
 &T;a ic &t;e goda swa fela forgiefen h&ae;fde ond &t;e on &t;am eallum eades to lyt mode &t;uhte  gif &t;u meahte sped efenmicle gode agan ne moste  &d;a &t;u of &t;an gefean fremde wurde  feondum to willan feor aworpen. 
 Neorxnawonges wlite nyde sceoldes agiefan geomormod  g&ae;sta e&t;el  earg ond unrot  eallum bid&ae;led duge&t;um ond dreamum  ond &t;a bidrifen wurde on &t;as &t;eostran weoruld  &t;&ae;r &t;u &t;olades si&t;&t;an m&ae;genearfe&t;u micle stunde  sar ond swar gewin ond sweartne dea&d;  ond &ae;fter hingonge hreosan sceoldes hean in helle  helpendra leas. 
 &D;a mec ongon hreowan &t;&ae;t min hondgeweorc on feonda geweald feran sceolde  moncynnes tuddor mancwealm seon  sceolde uncu&d;ne eard cunnian  sare si&t;as. 
 &T;a ic sylf gestag  maga in modor  &t;eah w&ae;s hyre m&ae;gdenhad &ae;ghw&ae;s onwalg. 
 Wear&d; ic ana geboren folcum to frofre. 
 Mec mon folmum biwond  bi&t;eahte mid &t;earfan w&ae;dum  ond mec &t;a on &t;eostre alegde biwundenne mid wonnum cla&t;um. 
 Hw&ae;t  ic &t;&ae;t for worulde ge&t;olade. 
 Lytel &t;uhte ic leoda bearnum  l&ae;g ic on heardum stane  cildgeong on crybbe. 
 Mid &t;y ic &t;e wolde cwealm afyrran  hat helle bealu  &t;&ae;t &t;u moste halig scinan eadig on &t;am ecan life  for&d;on ic &t;&ae;t earfe&t;e wonn. 
 N&ae;s me for mode  ac ic on magugeogu&d;e yrm&t;u ge&ae;fnde  arleas licsar  &t;&ae;t ic &t;urh &t;a w&ae;re &t;e gelic  ond &t;u meahte minum weor&t;an m&ae;gwlite gelic  mane bid&ae;led. 
 Ond fore monna lufan min &t;rowade heafod hearmslege; hleor ge&t;olade  oft ondlata  arleasra spatl  of mu&d;e onfeng  manfremmendra. 
 Swylce hi me geblendon bittre tosomne unswetne drync ecedes ond geallan. 
 &D;onne ic fore folce onfeng feonda geni&d;lan  fylgdon me mid firenum  f&ae;h&t;e ne rohtun  ond mid sweopum slogun. 
 Ic &t;&ae;t sar for &d;e &t;urh ea&d;medu eall ge&t;olade  hosp ond heardcwide. 
 &T;a hi hw&ae;sne beag ymb min heafod heardne gebygdon  &t;ream bi&t;rycton  se w&ae;s of &t;ornum geworht. 
 &D;a ic w&ae;s ahongen on heanne beam  rode gef&ae;stnad  &d;a hi ricene mid spere of minre sidan swat ut guton  dreor to foldan  &t;&ae;t &t;u of deofles &t;urh &t;&ae;t nydgewalde genered wurde. 
 &D;a ic  womma leas  wite &t;olade  yfel earfe&t;u  o&t;&t;&ae;t ic anne forlet of minum lichoman lifgendne g&ae;st. 
 Geseo&d; nu &t;a feorhdolg &t;e ge gefremedun &ae;r on minum folmum ond on fotum swa some  &t;urh &t;a ic hongade hearde gef&ae;stnad; meaht her eac geseon orgete nu gen on minre sidan swatge wunde. 
 Hu &t;&ae;r w&ae;s unefen racu unc gem&ae;ne. 
 Ic onfeng &t;in sar &t;&ae;t &t;u moste ges&ae;lig mines e&t;elrices eadig neotan  ond &t;e mine dea&d;e deore gebohte &t;&ae;t longe lif &t;&ae;t &t;u on leohte si&t;&t;an  wlitig  womma leas  wunian mostes. 
 L&ae;g min fl&ae;schoma in foldan bigrafen  ni&t;re gehyded  se &d;e n&ae;ngum scod  in byrgenne  &t;&ae;t &t;u meahte beorhte uppe on roderum wesan  rice mid englum. 
 For hwon forlete &t;u lif &t;&ae;t scyne &t;&ae;t ic &t;e for lufan mid mine lichoman heanum to helpe hold gecypte? 
 Wurde &t;u &t;&ae;s gewitleas &t;&ae;t &t;u waldende &t;inre alysnesse &t;onc ne wisses? 
 Ne ascige ic nu owiht bi &t;am bitran dea&d;e minum &t;e ic adreag fore &t;e  ac forgield me &t;in lif  &t;&ae;s &t;e ic iu &t;e min &t;urh woruldwite weor&d; gesealde; &d;&ae;s lifes ic manige &t;e &t;u mid leahtrum hafast ofslegen synlice sylfum to sconde. 
 For hwan &t;u &t;&ae;t selegescot &t;&ae;t ic me sw&ae;s on &t;e gehalgode  hus to wynne  &t;urh firenlustas  fule synne  unsyfre bismite sylfes willum? 
 Ge &t;u &t;one lichoman &t;e ic alysde me feondum of f&ae;&d;me  ond &t;a him firene forbead  scyldwyrcende scondum gewemdest. 
 For hwon ahenge &t;u mec hefgor on &t;inra honda rode &t;onne iu hongade? 
 Hw&ae;t  me &t;eos heardra &t;ynce&d;. 
 Nu is sw&ae;rra mid mec &t;inra synna rod &t;e ic unwillum on beom gef&ae;stnad  &t;onne seo o&t;er w&ae;s &t;e ic &ae;r gestag  willum minum  &t;a mec &t;in wea swi&t;ast &ae;t heortan gehreaw  &t;a ic &t;ec from helle ateah  &t;&ae;r &t;u hit wolde sylfa si&t;&t;an gehealdan. 
 Ic w&ae;s on worulde w&ae;dla &t;&ae;t &d;u wurde welig in heofonum  earm ic w&ae;s on e&d;le &t;inum &t;&ae;t &t;u wurde eadig on minum. 
 &T;a &d;u &t;&ae;s ealles &ae;nigne &t;onc &t;inum nergende nysses on mode. 
 Bibead ic eow &t;&ae;t ge bro&t;or mine in woruldrice wel aretten of &t;am &ae;htum &t;e ic eow on eor&d;an geaf  earmra hulpen. 
 Earge ge &t;&ae;t l&ae;stun  &t;earfum forwyrndon &t;&ae;t hi under eowrum &t;&ae;ce mosten in gebugan  ond him &ae;ghw&ae;s oftugon  &t;urh heardne hyge  hr&ae;gles nacedum  moses meteleasum. 
 &T;eah hy him &t;urh minne noman werge  wonhale  w&ae;tan b&ae;dan  drynces gedreahte  dugu&t;a lease  &t;urste ge&t;egede  ge him &t;riste oftugon. 
 Sarge ge ne sohton  ne him sw&ae;slic word frofre gespr&ae;con  &t;&ae;t hy &t;y freoran hyge mode gefengen. 
 Eall ge &t;&ae;t me dydan  to hyn&t;um heofoncyninge. 
 &T;&ae;s ge sceolon hearde adreogan wite to widan ealdre  wr&ae;c mid deoflum ge&t;olian. 
 &D;onne &t;&ae;r ofer ealle egeslicne cwide sylf sigora weard  sares fulne  ofer &t;&ae;t f&ae;ge folc for&d; forl&ae;te&d;  cwi&d; to &t;ara synfulra sawla fe&t;an: Fara&d; nu  awyrgde  willum biscyrede engla dreames  on ece fir &t;&ae;t w&ae;s Satane ond his gesi&t;um mid  deofle gegearwad ond &t;&ae;re deorcan scole  hat ond heorogrim. 
 On &t;&ae;t ge hreosan sceolan. 
 Ne magon hi &t;onne gehynan heofoncyninges bibod  r&ae;dum birofene. 
 Sceolon ra&t;e feallan on grimme grund &t;a &ae;r wi&t; gode wunnon. 
 Bi&d; &t;onne rices weard re&t;e ond meahtig  yrre ond egesful. 
 Ondweard ne m&ae;g on &t;issum foldwege feond gebidan. 
 Swape&d; sigemece mid &t;&ae;re swi&d;ran hond &t;&ae;t on &t;&ae;t deope d&ae;l deofol gefealla&d; in sweartne leg  synfulra here under foldan sceat  f&ae;ge g&ae;stas on wra&t;ra wic  womfulra scolu werge to forwyrde on witehus  dea&d;sele deofles. 
 Nales dryhtnes gemynd si&t;&t;an geseca&d;  synne ne aspringa&d;  &t;&ae;r hi leahtrum fa  lege gebundne  swylt &t;rowia&d;. 
 Bi&d; him synwracu ondweard undyrne; &t;&ae;t is ece cwealm. 
 Ne m&ae;g &t;&ae;t hate d&ae;l of heolo&d;cynne in sinnehte synne forb&ae;rnan to widan feore  wom of &t;&ae;re sawle  ac &t;&ae;r se deopa sea&d; dreorge fede&d;  grundleas gieme&d; g&ae;sta on &t;eostre  &ae;le&d; hy mid &t;y ealdan lige  ond mid &t;y egsan forste  wra&t;um wyrmum ond mid wita fela  frecnum feorhgomum  folcum scende&d;. 
 &T;&ae;t we magon eahtan ond on an cwe&t;an  so&d;e secgan  &t;&ae;t se sawle weard  lifes wisdom  forloren h&ae;bbe  se &t;e nu ne gieme&d; hw&ae;&t;er his g&ae;st sie earm &t;e eadig  &t;&ae;r he ece sceal &ae;fter hingonge hamf&ae;st wesan. 
 Ne bisorga&d; he synne to fremman  wonhydig mon  ne he wihte hafa&d; hreowe on mode &t;&ae;t him halig g&ae;st losige &t;urh leahtras on &t;as l&ae;nan tid. 
 &D;onne manscea&d;a fore meotude forht  deorc on &t;am dome stande&d;  ond dea&d;e fah  wommum awyrged  bi&d; se w&ae;rloga fyres afylled. 
 Feores unwyr&d;e  egsan ge&t;read  ondweard gode won ond wliteleas hafa&d; werges bleo  facentacen feores. 
 &D;onne firena bearn tearum geota&d;  &t;onne &t;&ae;s tid ne bi&t;  synne cwi&t;a&d;; ac hy to si&d; do&d; g&ae;stum helpe  &d;onne &t;&ae;s giman nele weoruda waldend  hu &t;a womscea&t;an hyra ealdgestreon on &t;a openan tid sare greten. 
 Ne bi&t; &t;&ae;t sorga tid leodum alyfed  &t;&ae;t &t;&ae;r l&ae;cedom findan mote  se &t;e nu his feore nyle h&ae;lo strynan &t;enden her leofa&d;. 
 Ne bi&d; &t;&ae;r &ae;ngum godum gnorn &ae;tywed  ne n&ae;ngum yflum wel  ac &t;&ae;r &ae;ghw&ae;&t;er anfealde gewyrht ondweard wige&d;. 
 For&d;on sceal onettan  se &t;e agan wile lif &ae;t meotude  &t;enden him leoht ond g&ae;st somodf&ae;st seon. 
 He his sawle wlite georne bigonge on godes willan  ond w&ae;r weor&d;e worda ond d&ae;da  &t;eawa ond ge&t;onca  &t;enden him &t;eos woruld  sceadum scri&t;ende  scinan mote  &t;&ae;t he ne forleose on &t;as l&ae;nan tid his dreames bl&ae;d ond his dagena rim  ond his weorces wlite ond wuldres lean  &t;&ae;tte heofones cyning on &t;a halgan tid so&d;f&ae;st syle&d; to sigorleanum &t;am &t;e him on g&ae;stum georne hyra&d;. 
 &T;onne heofon ond hel h&ae;le&t;a bearnum  fira feorum  fylde weor&t;e&d;. 
 Grundas swelga&d; godes ondsacan  lacende leg la&d;wende men  &t;rea&d; &t;eodscea&t;an  ond no &t;onan l&ae;te&d; on gefean faran to feorhnere  ac se bryne binde&d; bidf&ae;stne here  feo&d; firena bearn. 
 Frecne me &t;ince&d; &t;&ae;t &t;as g&ae;stberend giman nella&d;  men on mode  &t;onne man fremma&d;  hw&ae;t him se waldend to wrace gesette  la&t;um leodum. 
 &T;onne lif ond dea&d; sawlum swelga&d;. 
 Bi&d; susla hus open ond o&d;eawed  a&d;logum ongean  &d;&ae;t sceolon fyllan firengeorne men sweartum sawlum. 
 &T;onne synna to wrace scyldigra scolu ascyred weor&t;e&d; heane from halgum on hearmcwale. 
 &D;&ae;r sceolan &t;eofas ond &t;eodscea&t;an  lease ond forlegene  lifes ne wenan  ond mansworan mor&t;orlean seon  heard ond heorogrim. 
 &T;onne hel nime&d; w&ae;rleasra weorud  ond hi waldend giefe&d; feondum in forwyrd; fa &t;rowia&d; ealdorbealu egeslic. 
 Earm bi&d; se &t;e wile firenum gewyrcan  &t;&ae;t he fah scyle from his scyppende ascyred weor&d;an &ae;t domd&ae;ge to dea&d;e ni&t;er  under hellecinn in &t;&ae;t hate fyr  under liges locan  &t;&ae;r hy leomu r&ae;ca&d; to bindenne ond to b&ae;rnenne ond to swingenne synna to wite. 
 &D;onne halig g&ae;st helle biluce&d;  mor&t;erhusa m&ae;st  &t;urh meaht godes  fyres fulle  ond feonda here  cyninges worde. 
 Se bi&t; cwealma m&ae;st deofla ond monna. 
 &T;&ae;t is dreamleas hus  &d;&ae;r &ae;nig ne m&ae;g ower losian caldan clommum. 
 Hy br&ae;con cyninges word  beorht boca bibod; for&t;on hy abidan sceolon in sinnehte  sar endeleas  firend&ae;dum fa  for&d; &t;rowian  &d;a &t;e her forhogdun heofonrices &t;rym. 
 &T;onne &t;a gecorenan fore Crist bera&d; beorhte fr&ae;twe. 
 Hyra bl&ae;d leofa&d; &ae;t domd&ae;ge  agan dream mid gode li&t;es lifes  &t;&ae;s &t;e alyfed bi&t; haligra gehwam on heofonrice. 
 &D;&ae;t is se e&t;el &t;e no geendad weor&t;e&d;  ac &t;&ae;r symle for&d; synna lease dream weardia&d;  dryhten lofia&d;  leofne lifes weard  leohte biwundne  sibbum biswe&d;ede  sorgum biwerede  dreamum gedyrde  dryhtne gelyfde. 
 Awo to ealdre engla gemanan bruca&d; mid blisse  beorhte mid lisse  freoga&d; folces weard. 
 F&ae;der ealra geweald hafa&d; ond healde&d; haligra weorud. 
 &D;&ae;r is engla song  eadigra blis  &t;&ae;r is seo dyre dryhtnes onsien eallum &t;am ges&ae;lgum sunnan leohtra. 
 &D;&ae;r is leofra lufu  lif butan endedea&d;e  gl&ae;d gumena weorud  giogu&d; butan ylde  heofondugu&d;a &t;rym  h&ae;lu butan sare  ryhtfremmendum r&ae;st butan gewinne  domeadigra d&ae;g butan &t;eostrum  beorht bl&ae;des full  blis butan sorgum  fri&d; freondum bitweon for&d; butan &ae;festum  ges&ae;lgum on swegle  sib butan ni&t;e halgum on gemonge. 
 Nis &t;&ae;r hungor ne &t;urst  sl&ae;p ne swar leger  ne sunnan bryne  ne cyle ne cearo  ac &t;&ae;r cyninges giefe awo bruca&d; eadigra gedryht  weoruda wlitescynast  wuldres mid dryhten. 
