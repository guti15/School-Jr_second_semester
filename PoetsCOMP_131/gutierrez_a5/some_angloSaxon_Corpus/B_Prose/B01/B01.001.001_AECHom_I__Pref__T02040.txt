 PRAEFATIO. Ic &ae;lfric munuc &amp; m&ae;ssepreost swa &d;eah waccre &t;onne swilcum hadum gebyrige. wear&d; asend on &ae;&t;elredes d&ae;ge cyninges fram &ae;lfeage biscope a&d;elwoldes &ae;ftergengan to sumum mynstre &d;e is cernel gehaten &t;urh &ae;&d;elm&ae;res bene &d;&ae;s &t;egenes. his gebyrd &amp; goodnys sind gehw&ae;r cu&d;e. 
 &T;a bearn me on mode ic truwige &d;urh godes gife. &t;&ae;t ic &d;as boc of ledenum gereorde to engliscre spr&ae;ce awende. na &t;urh gebylde micelre lare. ac for &d;an &d;e ic geseah &amp; gehyrde mycel gedwyld on manegum engliscum bocum. &d;e ungel&ae;rede menn &d;urh heora bilewitnysse to micclum wisdome tealdon. &amp; me ofhreow &t;&ae;t hi ne cu&d;on ne n&ae;fdon &d;a godspellican lare on heora gewritum. buton &d;am mannum anum &d;e &t;&ae;t leden cu&d;on. &amp; buton &t;am bocum &d;e &ae;lfred cyning snoterlice awende of ledene on englisc. &d;a synd to h&ae;bbene. 
 For &d;isum antimbre ic gedyrstl&ae;hte on gode truwiende &t;&ae;t ic &d;as gesetnysse undergann. &amp; eac for &d;am &d;e menn behofia&d; godre lare swi&d;ost on &t;isum timan &t;e is geendung &t;yssere worulde. &amp; beo&d; fela frecednyssa on mancynne &ae;r &d;an &t;e se ende becume. swa swa ure drihten on his godspelle cw&ae;&d; to his leorningcnihtum. 
 &T;onne beo&d; swilce gedreccednyssa swilce n&ae;ron n&ae;fre &ae;r fram frym&d;e middangeardes. 
 Manega lease cristas cuma&d; on minum naman cwe&d;ende ic eom crist. &amp; wyrca&d; fela tacna &amp; wundra to bep&ae;cenne mancynn. &amp; eac swylce &d;a gecorenan men gif hit gewur&d;an m&ae;g. 
 &amp; butan se &ae;lmihtiga god &d;a dagas gescyrte. eall mennisc forwurde ac for his gecorenum he gescyrte &d;a dagas. 
 Gehwa m&ae;g &t;e ea&d;elicor &t;a toweardan costnunge acuman &d;urh godes fultum. gif he bi&d; &t;urh boclice lare getrymmed. for &d;an &d;e &d;a beo&d; gehealdene &t;e o&d; ende on geleafan &t;urhwunia&d;. 
 Fela gedreccednyssa &amp; earfo&d;nyssa becuma&d; on &d;issere worulde &ae;r hire geendunge. &amp; &t;a sind &d;a bydelas &t;&ae;s ecan forwyrdes on yfelum mannum &t;e for heora mand&ae;dum si&d;&d;an ecelice &d;rowia&d; on &d;&ae;re sweartan helle. 
 &T;onne cym&d; se antecrist se bi&d; mennisc mann &amp; so&d; deofol swa swa ure h&ae;lend is so&d;lice mann. &amp; god on anum hade. 
 &amp; se gesewenlica deofol &t;onne wyrc&d; ungerima wundra. &amp; cwy&d; &t;&ae;t he sylf god beo. &amp; wile neadian mancynn to his gedwylde. ac his tima ne bi&d; na langsum. for &d;an &d;e godes grama hine forde&d;. &amp; &d;eos weoruld bi&d; si&d;&d;an geendod. 
 Crist ure drihten geh&ae;lde untrume &amp; adlige. &amp; &t;es deofol &t;e is gehaten antecrist. &t;&ae;t is gereht &d;wyrlic crist. aleua&d; &amp; geuntruma&d; &t;a halan. &amp; n&ae;nne ne geh&ae;l&d; fram untrumnyssum. buton &t;am anum &t;e he sylf &ae;r awyrde. 
 He &amp; his gingran awyrda&d; manna lichaman digellice &d;urh deofles cr&ae;ft. &amp; geh&ae;la&d; hi openlice on manna gesih&d;e. ac he ne m&ae;g n&ae;nne geh&ae;lan. &t;e god sylf &ae;r geuntrumode. 
 He neada&d; &t;urh yfelnysse &t;&ae;t men sceolon bugan fram heora scyppendes geleafan to his leasungum. se &d;e is ord &ae;lcere leasunge &amp; yfelnysse. 
 Se &ae;lmihtiga god ge&d;afa&d; &t;am arleasan antecriste. to wyrcenne tacna &amp; wundra. &amp; ehtnysse to feor&d;an healfan geare. for &d;an &d;e on &d;am timan bi&d; swa micel yfelnyss &amp; &t;wyrnys betwux mancynne. &t;&ae;t hi wel wyr&d;e beo&d; &t;&ae;re deoflican ehtnysse to ecum forwyrde &t;am &d;e him onbuga&d;. &amp; to ecere myrh&d;e &t;am &t;e him &t;urh geleafan wi&d;cwe&d;a&d;. 
 God ge&d;afa&d; eac &t;&ae;t his gecorenan &d;egenas beon acl&ae;nsade fram eallum synnum. &d;urh &d;a orm&ae;tan ehtnyssa. swa swa gold bi&d; on fyre afandod. 
 &T;a ofslih&d; se deofol &d;e him wi&d;standa&d;. &amp; hi &d;onne fara&d; mid halgum martyrdome to heofenan rice. 
 &T;a &d;e his leasungum gelyfa&d; &t;am he ara&d;. &amp; hi habba&d; sy&d;&d;an &t;a ecan susle to edleane heora gedwyldes. 
 Se arleasa de&d; &t;&ae;t fyr cym&d; ufan swilce of heofonum on manna gesih&d;e. swilce he god &ae;lmihtig sy. &d;e ah geweald heofenas &amp; eor&d;an. ac &t;a cristenan sceolon beon &t;onne gemyndige. hu se deofol dyde. &d;a &d;a he b&ae;d &ae;t gode &t;&ae;t he moste fandian IOBES. 
 He gemacode &d;a &t;&ae;t fyr com ufan swilce of heofenum. &amp; forb&ae;rnde ealle his scep ut on felda. &amp; &t;a hyrdas samod. buton anum &t;e hit him cy&d;an sceolde. 
 Ne sende se deofol &d;a fyr of heofenum. &t;eah &d;e hit ufan come. for &d;an &d;e he sylf n&ae;s on heofonum. sy&d;&d;an he for his modignysse of aworpen w&ae;s. 
 Ne eac se w&ae;lhreowa antecrist n&ae;f&d; &t;a mihte &t;&ae;t he heofenlic fyr asendan m&ae;ge. &d;eah &d;e he &t;urh deofles cr&ae;ft hit swa gehiwige. 
 Bi&d; nu wislicor &t;&ae;t gehwa &d;is wite &amp; cunne his geleafan. weald hwa &d;a micclan yrm&d;e gebidan sceole. 
 Ure drihten bebead his discipulum &t;&ae;t hi sceoldon l&ae;ran. &amp; t&ae;can eallum &t;eodum &d;a &d;ing &t;e he sylf him t&ae;hte. ac &d;&ae;ra is nu to lyt. &d;e wile wel t&ae;can. &amp; wel bysnian. 
 Se ylca drihten clypode &t;urh his witegan ezechiel. 
 Gif &d;u ne gestentst &t;one unrihtwisan &amp; hine ne manast &t;&ae;t he fram his arleasnysse gecyrre. &amp; lybbe. &t;onne swelt se arleasa on his unrihtwisnysse. &amp; ic wylle ofgan &ae;t &d;e his blod &t;&ae;t is his lyre. 
 Gif &d;u &d;onne &t;one arleasan gewarnast. &amp; he nele fram his arleasnysse gecyrran. &t;u alysdest &t;ine sawla mid &t;&ae;re mynegunge. &amp; se arleasa swylt on his unrihtwisnysse. 
 Eft cw&ae;&d; se &ae;lmihtiga to &t;am witegan ISIAM. 
 Clypa &amp; ne geswic &d;u. ahefe &d;ine stemne swa swa byme. &amp; cy&d; minum folce heora leahtras. &amp; Iacobes hirede heora synna. 
 For swylcum bebodum wear&d; me ge&d;uht &t;&ae;t ic n&ae;re unscyldig wi&d; god. gif ic nolde o&d;rum mannum cy&d;an o&t;&t;e &t;urh gewritu &d;a godspellican so&d;f&ae;stnysse &t;e he sylf gecw&ae;&d;. &amp; eft halgum lareowum onwreah. 
 Forwel fela ic wat on &d;isum earde. gel&ae;redran &t;onne ic sy. ac god geswutela&d; his wundra &d;urh &d;one &d;e he wile. swa swa &ae;lmihtig wyrhta. 
 He wyrc&d; his weorc &t;urh his gecorenan. na swylce he behofige ures fultumes. ac &t;&ae;t we geearnion &t;&ae;t ece lif &t;urh his weorces fremminge. 
 Paulus se apostol cw&ae;&d;. 
 We sind godes gefylstan. &amp; swa &d;eah ne do we nan &d;ing to gode. buton godes fultume. 
 Nu bydde ic &amp; halsige on godes naman gif hwa &t;as boc awritan wylle &t;&ae;t he hi geornlice gerihte be &d;&ae;re bysene. &t;y l&ae;s &d;e we &d;urh gymelease writeras geleahtrode beon. 
 Mycel yfel de&d; se &d;e leas writ. buton he hit gerihte. swylce he gebringe &t;a so&d;an lare to leasum gedwylde. for &d;i sceal gehwa gerihtl&ae;can &t;&ae;t &t;&ae;t he &ae;r to woge gebigde gif he on godes dome unscyldig beon wile. 
